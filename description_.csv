https://www.innovasjonnorge.no/no/tjenester/kundehistorier/2022/wonderland/,Med 350 millioner kroner i omsetning er Wonderland en av de største sengeprodusentene i Norge. Nå vil selskapet på Åndalsnes øke eksporten til Europa.,"En høyteknologisk robotlinje sørger for at skumgummi, fjærer og andre komponenter plasseres riktig og blir til en «liggeflate» i andre enden. For femti år siden ble den første skummadrassen laget, og nå produserer Wonderland over 90 000 madrasser i året i fabrikkanlegget på Åndalsnes.
","
- I robotlinja har vi mulighet til å produsere to-tre ganger flere madrasser om markedet skulle ønske det. Vi tenker at en vekst skal skje på eksport, der Norden og deler av EU vil være vår prioritet, sier administrerende direktør i Wonderland, Lars Stenerud.
Sengeprodusenten kan se tilbake på fem tiår med skiftende eierskap, krevende markeder og hard konkurranse. Wonderland har klart seg godt og vil nå vokse videre. De eksporterer noe til Norden allerede, men har et mål om å øke eksporten til Europa. Ved å delta i Innovasjon Norges program for eksportutvikling, Global Gateways, får de tett oppfølging gjennom hele eksportprosessen. Vi bidrar med kompetanse, rådgivning og nettverk for å sikre raskere tilgang til nye markeder.
 
"
https://www.innovasjonnorge.no/no/tjenester/kundehistorier/2022/c-food-norway/,Bedre utnyttelse av fiskefangst la grunnlaget for C Food Norway. Nå bistår Innovasjon Norge bedriften med å utvikle en bærekraftig forretningsmodell for bruk av fiskehoder.   ,"Norge er en stor og viktig sjømatnasjon, men vi har potensial for å bli både mer bærekraftig og skape større verdier av det vi fangster. Målet er at alt vi fangster skal utnyttes, og ikke noe av fangsten skal gå til spille.
Drahjelp ut i verden
","
C Food Norway har jobbet mye med å utnytte rester av hvitfisk til mat og helsekostprodukter siden etableringen i 2013. Ålesund-bedriften har kommet langt med å utnytte fiskerygger og svømmeblærer, og er i gang med å utvikle bærekraftige og lønnsomme verdikjeder for fiskehoder. I mange land blir nettopp hodet betraktet som den beste delen av fisken.
- For å lykkes med nye sjømatprodukter i et globalt marked, trenger vi å lære andre lands kulturer og matvaner. Innovasjon Norges utekontor er viktige samarbeidspartnere for å øke bedriftenes markedskunnskap og kulturforståelse. Utekontorene gir nødvendig drahjelp for å introdusere produktene i mulige markeder, forteller Claus Opshaug, daglig leder i C Food Norway.
Stort potensial i Asia
I prosjektet kalt «Fishhead» skal bedriften utvikle et nytt grønt forretningskonsept i tett og langsiktig samarbeid med leverandører, utstyrsprodusenter og kunder. Planen er å produsere både tørkede, fryste, salta og hermetiserte hvitfiskhoder til bruk i måltider.
- Dette er et interessant og et viktig prosjekt med stort potensial, spesielt i Asia. C Food Norway er en foregangsbedrift for bransjen, sier Kari-Anne Lade Gjørvad, kunderådgiver for Innovasjon Norge Møre og Romsdal.
 
"
https://www.innovasjonnorge.no/no/tjenester/kundehistorier/2022/exotek/,"Ønsket om at mennesker med funksjonsnedsettelser også kan ta seg frem i naturen, dannet grunnlaget for Exotek. Den første helelektriske, terrenggående firhjulingen er snart i salg.","Etter en sykkelulykke i 2015 mistet Sigurd Groven følelsen fra brystet og ned, men ønsket om å være aktiv og å være med familien ut i naturen var fortsatt stort. Sigurd hadde prøvd forskjellige kjøretøy, blant annet en franskprodusert firhjuling, men ingenting som var godt nok til det behovet han hadde.
Da Mattias Storvestre og kjæresten, som sitter i rullestol, ble foreldre for første gang i 2016 merket de etter hvert hvor vanskelig det var for familien å være ute sammen i skog og mark, med rullestolen. Mattias, som har bakgrunn som flymekaniker, utviklet derfor en helelektrisk firhjuling til samboeren sin, basert på en franskproduserte ramme.
Utviklet for eget behov
Litt senere møttes Mattias og Sigurd på en aktivitetscamp for ryggmargsskadde. Sigurd hadde den samme franskproduserte firhjulingen, og spurte om Mattias ville bygge om den også. Mattias bygde om flere modeller før han til slutt utviklet en helt egen ramme for å få best mulig fremkommelighet og komfort. Resultatet ble Exoquad.
– Den nye firhjulingen åpnet opp en helt ny verden for meg, sier Sigurd.
Mennene konkluderte med at her er det et hull i markedet og startet opp Exotek i 2020.
","
– Vi ønsker at flest mulig får tilgang til «Exoquad», men siden den er såpass kostbar vil vi se på ulike løsninger som utleie og salg til stiftelser, aktivitetsparker og organisasjoner, i tillegg til å selge til privatkunder, forteller Sigurd.
Finansieringsrådgiver Mari Dorte Jønland Michaelsen for Innovasjon Norge Møre og Romsdal, har hatt dialog med selskapet hele veien.
- Teamet i Exotek har demonstrert meget god gjennomføringsevne siden starten, og de er genuint opptatt av å levere på kundenes behov. De har planlagt grundig og benyttet relevante tjenester for hver utviklingsfase. Vi ser nå en spennende vekst, med etablering av produksjon for å møte etterspørselen, forteller hun.
 
"
https://www.innovasjonnorge.no/no/tjenester/kundehistorier/2022/miljo-norge/,"De fleste brannslukningsapparater i Norge kastes etter bruk eller når de er utdatert. Dette vil det Lier-baserte selskapet Miljø Norge gjøre noe med. Deres løsning kan skape arbeidsplasser og bidra til stor reduksjon av CO2-utslipp, og de har nå fått miljøteknologitilskudd på 26 millioner kroner fra Innovasjon Norge.","- Dette tilskuddet vil sørge for at færre brannslukkere kastes, og miljøeffekten av dette er enorm. Vi er veldig glade for dette tilskuddet fra Innovasjon Norge, sier Nils Aulie, administrerende direktør i Miljø Norge.
Stort miljøproblem
I Norge estimeres det å være over ti millioner brannslukkere. Årlig må omtrent en million av disse på service eller erstattes. Ved å gjenbruke brannslukkere i Norge vil selskapet redusere behovet for import og dermed redusere det totale CO2-uslippet kraftig. Det blir mindre transport og mindre uttak av råvarer. Det kreves hele fire kilo stål for å produsere en ny brannslukker i dag.
- Resertifisering av brannslukkere er et godt eksempel på hvordan sirkulære løsninger kan ta ned ressursforbruket, forteller spesialrådgiver for Innovasjon Norge i Oslo og Viken, Ann-Mari Skinne.
- Etablering av en automatisert produksjonslinje for resertifisering av slukkere er nytt. Overgangen til en sirkulær forretningsmodell krever innovasjon i mange ledd, sier hun.
 
","
 
Sirkulær forretningsmodell
Selskapet har designet en sirkulær forretningsmodell, der utdaterte brannslukkere tas inn for service og returneres tilbake til kunden - like god som ny. Service på brannslukkere foregår ved at apparatet tømmes, inspiseres, refylles og trykksettes på nytt.
Gjennom automasjon og digitalisering har selskapet utviklet en produksjonslinje som sikrer både stabil høy kvalitet og et høyt produksjonsvolum. Miljøbesparelsene ved en gjenbrukt brannslukker er 38 kg CO2. Over tid forventes det å skape opp til seksti nye arbeidsplasser ved anlegget i Lier.
Ved å samarbeide med flere aktører i verdikjeden som avfallsmottakere, detaljhandel, byggevarekjeder, brannforebyggende aktører, distributører med flere, ønsker selskapet å forenkle retur- og anskaffelsesprosessen for kundene.
Markedspotensialet inn mot næring, offentlige bygg, infrastruktur og eiendomsutvikling er stort, og selskapet har en klar målsetning om å løse dagens utfordringer og tilby sirkulære alternativer.
- Vi er i dialog med en rekke store aktører, som kan sette ny standard i sin bransje. Responsen hittil har vært entydig positiv, og vi får bekreftelse på at dette er en etterlengtet løsning, sier Aulie.
Tilskudd til miljøteknologi
Tilskuddet på 26 millioner de nå har fått fra Innovasjon Norge skal gå til investeringer i produksjonslinjen, og å sette i gang nye arbeidsprosesser i bedriftens lokaler i Lier utenfor Drammen.
- Innovasjon Norge har bevilget penger til prosjektet for å ta ned risikoen for selskapet og styrke gjennomføringsevnen. Vi er flinke på innsamling i Norge, men vi trenger flere gode eksempler på løsninger høyt opp i avfallshierarkiet, sier spesialrådgiver Skinne.
- Vi skal gjøre det enkelt for kunden å ta bærekraftige valg når de bytter ut eller handler ny brannslukker. Gjennom tilskuddet fra Innovasjon Norge får vi bygd en produksjonslinje som vil sørge for at andelen gjenbrukte brannslukkere øker betraktelig, forteller Aulie.
 
"
https://www.innovasjonnorge.no/no/tjenester/kundehistorier/2022/oceangrid/,"Ein mangeårig fascinasjon for vind og bølgjekrefter var utløysande for etableringa av Oceangrid. Dei utviklar ein ny metode for havbotninstallasjonar av flytande havvindplattformar. Med på laget har dei fått tre solide investorar, og Innovasjon Norge får delar av æra for dette.","99 prosent av dagens havvindparkar er botnfaste og ligg relativt nær land, kor det ikkje er så djupt. Lenger ute i havet ligg det eit stort potensial i vindkraft, men jo djupare havet er, desto dyrare vert havvindparkane. Det er her løysinga til Oceangrid kjem inn i biletet.
-  Vår plattform er designa for å være optimal der havdjupna er 50-300 meter, seier gründer Bjarte Nordvik.
Samanstilling til havs
Nordvik meiner at dei har teke det beste frå fleire kjente teknologiar og sett dei saman på ein måte som vil effektivisere prosessane for korleis ein samanstillar og installerer plattformar for flytande havvind.
-  Vårt konsept går ut på at plattforma i hovudsak skal settast saman av to modular, der vi kan gjere samanstillinga flytande utan at modular på fleire 1000 tonn vert løfta på land. Slik kan samanstilling av ein havvindplattform gjennomførast i løpet av eit par veker, i staden for tre til fire månader som er dagens situasjon, fortel Nordvik.
Gjennom designet av plattforma med tilhøyrande forankring og el-kabel, er det vidare lagt stor vekt på at installasjonane skal sette minst mogleg avtrykk i havet og på havbotnen elles. Dette for å sikre best mogleg sameksistens mellom havvindsutbyggingar, marint liv og annan type havbruksnæring innanfor same havområde.
Inspirasjon frå ubåtmiljøet
Gründeren er utdanna mariningeniør gjennom sjøkrigsskulen og har tenestegjort på ubåt i ei årrekke.
- Eg har meir eller mindre vakse opp i «bølgjesonen», som har bidrege til stor interesse og respekt for dette som fagfelt.
Det er ingen tvil om at prosjektet er kapitalkrevjande med eit langt utviklingsløp, og til no har det handla om å rigge prosjektet og å starte på verifiseringa av teknologien. Oceangrid har motteke både tilskot til marknadsavklaring og tilskot til miljøteknologi frå Innovasjon Norge.
- Eg trur ikkje vi hadde vore der vi er i dag utan støtte frå Innovasjon Norge i tidleg fase. Vi brukte marknadsavklaringstilskotet på å avklare teknologien og markanden, og videre danne eit realistisk bilde av korleis framtidas flytande havvindsprosjekt vil bli gjennomført frå designfase til montering, installasjon, drift og avvikling.
Gjennom støtta frå miljøteknologiordninga er målet no å ta løysinga til TRL-nivå 4-5, seier Nordvik.
 
","
 
Store ambisjonar
I tillegg til det finansielle bidraget frå Innovasjon Norge, peikar Nordvik også på viktigheita av sparring i tidleg fase.
- Rådgjevaren har vore ein god støttespelar for oss, med korrekte og ærlege tilbakemeldingar. Han har mellom anna bidrege til å guide oss i riktig retning.
Gründeren meiner også at støtta frå Innovasjon Norge har vore viktig i prosessen med å hente inn investorar og samarbeidspartnarar. Og det er ikkje kven som helst dei har fått med seg.
- Når ein snakkar med investorar, så er det eit kvalitetsstempel å vise til at ein har motteke støtte frå Innovasjon Norge. Vi har fått med oss fire solide investorar; Valinor, Mosvold Kapital, Zukunftige Werte og Fjord Base Holding. Med dette har vi med oss eit energiselskap som kan industrien, vi har dei som skal bygge og stå for logistikk, og så har vi ein finansiell investor.
Dersom Oceangrid lukkast med å få verifisert konseptet i miljøteknologi-prosjektet, er neste mål å søke om EU-finansiering til å bygge pilot.
Ein draumekunde
Finansieringsrådgjevar Kjell Haganes ved Innovasjon Norges Vestland-kontor er ikkje i tvil om at det er mogleg for Oceangrid å nå målsetnadane.
- Det er dyrt å bygge ut havvind, spesielt flytande. Dette prosjektet har potensialet til å redusere kostnad per produsert kilowatt betydeleg. Her snakkar vi om et sterkt team, som har fått med seg gode samarbeidspartnarar, og som er audmjuke og lyttar til dei råda dei får undervegs.
Haganes peikar vidare på at løysingar innanfor havvind er noko som vert etterspurt av norske myndigheiter, og at Oceangrid sitt prosjekt er veldig relevant i denne samanheng.
- For Innovasjon Norge er dette ein draumekunde, seier Haganes.
 
"
https://www.innovasjonnorge.no/no/tjenester/kundehistorier/2022/appsens/,Appsens har utviklet en sensor som kan bidra til å avdekke hjerteflimmer. Løsningen er på vei ut i Europa.,"Lillesand-bedriften så det var få metoder for å finne ut av om en person har atrieflimmer, som er en av de vanligste forstyrrelsene av hjerterytmen. Derfor utviklet de et produkt som består av en trådløs EKG-måler - en såkalt smart-hjertesensor.
Sensoren fanger opp elektriske signaler fra hjertet og sender dem videre til en app på mobiltelefonen via bluetooth. Dataene lastes opp i skyen og er tilgjengelige for fastlege og hjertespesialist, dersom testen påviser hjerteflimmer.
Samarbeid med fagmiljø
Innovasjon Norge har fulgt selskapet tett siden det etablerte seg i 2017. Appsens har fått etablerertilskudd i oppstartfasen, og ytterligere tilskudd og lån for å utvikle produktet.
","
Utviklingen av teknologien, og uttesting av sensoren har skjedd i tett samarbeid mellom miljøene ved Universitetet i Agder og hjerteavdelingen ved Sørlandet sykehus. De aller fleste underleverandørene er også lokalisert i Agder-regionen.
Det siste prosjektet Innovasjon Norge var med på med Appsens var i samarbeid med Sørlandet sykehus. Det gikk ut på å utvikle en ny programvareplattform for hjertesensoren med en tilhørende app. Løsningen skulle koordinere og følge opp trådløse EKG-tester fra pasienter som testes for hjerterytmeforstyrrelser. Prosjektet ble vellykket og nå kan sykehus administrere EKG-testene uten at pasienten møter opp fysisk på sykehuset.
 
"
https://www.innovasjonnorge.no/no/tjenester/kundehistorier/2022/beefutures-holding/,"Ved hjelp av bioteknologi, digital teknologi og kunstig intelligens lager gründerselskapet Beefutures Holding bikuber for framtiden.","Biedød har blitt et utbredt problem verden over. Nå er biegründer Christopher Brod og resten av Beefutures Holding i gang med å lage en smartere bikube som skal ta vare på biene og stenge potensielle farer ute. - Jeg har jobbet med bier i mange år, og hadde først behov for å fjernstyre kubene mine i Frankrike mens jeg satt i Norge, sier Brod som er utdannet ingeniør og kommer fra en familie med lang birøkterhistorikk.
Støtte fra Innovasjon Norge
Bedriften har mottatt rundt 4,7 millioner kroner i støtte fra Innovasjon Norge til oppstart og testing av utstyr. Brod sier de er glade for støtten.
– Pengene har definitivt hjulpet oss med å komme i gang. Samarbeidet med Innovasjon Norge har vært veldig bra, og vi har fått god hjelp av flere rådgivere, sier gründeren.
Hans Marius Brandstorp er finansieringsrådgiver i Innovasjon Norge og svært begeistret for selskapet.
– Det er et spennende selskap som kan utgjøre en stor forskjell med tanke på bieutfordringene. Insektene er utrolig viktige i et mat- og landbruksperspektiv. En av hovedgrunnene til at vi velger å støtte dem, er at de scorer høyt på FNs bærekraftsmål og internasjonal innovasjonshøyde. Jeg håper de lykkes, sier Brandstorp.
 
","
 
Hjelper biene med innovative kuber
"
https://www.innovasjonnorge.no/no/tjenester/kundehistorier/2022/oso-hotwater/,"OSO Hotwater er en ledende produsent i Europa av miljøvennlige varmtvannsberedere, og datterselskapet satser for fullt på energistyring. Den smarte teknologien til OSO Energy har globalt potensial.","I over 90 år har familiebedriften OSO Hotwater produsert varmtvannsberedere. Fra fabrikken på Hokksund forsyner selskapet Norge og andre land med beredere som er energibesparende og har lang levetid. 65 prosent av omsetningen kommer fra eksport.
","
I 2020 bestemte datterselskapet OSO Energy seg for å rendyrke satsingen på energistyring. De smarte styringsenhetene gir lavere strømutgifter og reduserte karbonutslipp.
Regiondirektør i Innovasjon Norge Oslo Viken, Kristin Willoch Haugen, er svært imponert over utviklingen og omstillingen i familiebedriften. OSO satser på robotisert produksjon, og bidrar betydelig til det grønne skiftet og norsk eksport.
- Gjennom det de selv kaller sine «blå batterier», som viser til energilagringseffekten i de smarte varmtvannsberederne, vil Norge virkelig ta et stort skritt i riktig retning når det gjelder energioptimalisering, sier hun.
 
"
https://www.innovasjonnorge.no/no/tjenester/kundehistorier/2022/gronn-gjodsel/,"Grønn Gjødsel bruker restavfall fra fjørfeproduksjonen og fiskeslam til å lage naturgjødsel. Bedriften ekspanderer internasjonalt, men møter også utfordringer i nye markeder. I Kina ble de nesten lurt, men fikk hjelp fra Innovasjon Norges kontor i Beijing.","Ekteparet Lars Riiser Evju og Janet Narvestad Evju etablerte Grønn Gjødsel i 2010. Det startet med pelletert organisk gjødsel for å utnytte alle råvarene fra fjørfeproduksjonen. Siden da har de utviklet produkter og porteføljen, og fortsatt arbeidet med å gjøre et miljøproblem til en viktig ressurs. Østfold-bedriften har blitt en viktig premissgiver for utviklingen av økologisk landbruk i Norge.
","
Hønsegjødselen blir pelletert i eget fabrikklokale i Rakkestad, og de leverer til kunder over hele landet - innenfor både økologisk og konvensjonelt landbruk, frukt og bær, veksthus, golfbaner, gartnere og andre. Bedriften har en velfungerende produksjon og distribusjon inn mot kjernemarkedene i Norge, men ser også mot Sverige, Danmark og Irland.
Nesten lurt i Kina
- Da vi forsøkte å komme inn på det kinesiske markedet fikk vi uvurderlig hjelp av Innovasjon Norges Beijing-kontor. Vi har ingen erfaring med det markedet og hvilke handelstekniske regler som gjelder. Vi ble nesten lurt av et firma som ville kjøpe rettigheter til produktene våre, forteller Lars Riiser Evju, daglig leder i Grønn Gjødsel.
 
"
https://www.innovasjonnorge.no/no/tjenester/kundehistorier/2022/gudbrandsdalens-uldvarefabrik/,Gudbrandsdalens Uldvarefabrik er en av Europas ledende leverandører av møbelstoffer. Nå skal de styrke sin posisjon internasjonalt og får hjelp av Innovasjon Norge.,"I motsetning til mange andre norske tekstilprodusenter har Gudbrandsdalens Uldvarefabrik valgt å holde produksjonen innenlands. Hele produksjonsprosessen fra nyklippet ull til ferdigstilte tekstilprodukter er samlet under ett tak i Lillehammer. Det gir de ansatte mye kunnskap og god kontroll på prosessen, og muligheter for kundetilpasninger. 
Unik familiebedrift
Gudbrandsdalens Uldvarefabrik ble grunnlagt i 1887 og er familieeid i fjerde generasjon. Gjennom en årrekke har tekstilprodusenten bygget kompetanse, og bidratt til å fremme norsk design nasjonalt og internasjonalt. 
Bedriften har vunnet «Merket for god design» hele 20 ganger og blitt kåret til «Årets produsent» av Bo Bedre. Sistnevnte pris gis til en norsk bedrift som bruker design som et strategisk virkemiddel for å bygge sin profil og forretningsvirksomhet.
","
- Stabil produksjon, konsekvent kvalitet og høy kompetanse tror vi er suksessfaktorer. I tillegg har vi en unik produksjonslinje og ikke minst er ull en unik råvare, sier Karen Lauvålien, salgs- og markedssjef i Gudbrandsdalens Uldvarefabrik.
Vil eksportere mer
- Å ha god markedsinnsikt og arbeide aktivt med innovasjon og utvikling er viktig for oss. Samtidig har vi i alle år vært tro mot kjernevirksomheten vår, og ikke avveket fra de strenge kvalitetskravene vi har. Det har vært avgjørende for oss for å lykkes både nasjonalt og internasjonalt, forteller Lauvålien.
 
"
https://www.innovasjonnorge.no/no/tjenester/kundehistorier/2022/diffia/,Samarbeidet mellom Sykehuset Østfold og teknologibedriften Diffia har resultert i en ny løsning for oppfølging av pasienter. Nå vil flere sykehus kjøpe den innovative løsningen.,"Sykehuset Østfold ville gjøre hverdagen for kreftpasientene bedre og gikk sammen med teknologibedriften Diffia og Sykehuspartner om å utvikle en digital løsning for å følge opp pasientene mer hjemme. Samarbeidet «Nyskapende pasientforløp» fikk finansiering, kompetanse og veiledning gjennom Innovasjon Norges ordning for offentlig-private partnerskap, Innovasjonspartnerskap.
- Innovasjonspartnerskap er en smart måte å løse samfunnsutfordringer på. Ordningen skal gjøre det lettere for det offentlige og næringslivet å samarbeide tett om å utvikle ny teknologi og nye arbeidsmåter på uløste offentlige behov, sier spesialrådgiver Sunniva Jonassen Fjelde.
 
","
 
En vinn-vinn-situasjon
Samarbeidet mellom Sykehuset Østfold og Diffia har resultert i appen Nimble Homewards. Med den kan helsepersonell følge opp pasienter på en enkel og trygg måte gjennom digitale skjemaer for kartlegging av symptomer, meldinger med tekst og bilde, samt måling av eksempelvis vekt og temperatur.
Løsningen gjør det mulig å ha digital oppfølging av pasienter som er hjemme mens de er under behandling av sykehuset. Løsningen er integrert med kliniske fagsystemer, og sikrer god dokumentasjon og enkel administrasjon. I tillegg til Sykehuset Østfold har seks andre helseforetak signalisert at de vil kjøpe appen.
- Jeg tenker at vi alle vinner på dette. Pasientene får bedre helsetjenester, sykehuset kan tilby bedre helsetjenester, og næringslivet kan selge og lage bærekraftige løsninger som det er stort behov for i helsesektoren, sier Ingunn Olsen, innovasjonssjef Sykehuset Østfold HF.
"
https://www.innovasjonnorge.no/no/tjenester/kundehistorier/2022/synergy-sky/,"I en tid der stadig flere møter arrangeres digitalt, tilbyr IT-selskapet Synergy Sky en løsning som gjør videomøter enklere. Den unike skyløsningen fungerer på tvers av plattformer og landegrenser, og 95 prosent av inntektene deres kommer fra eksport.","Digitale møter og videokonferanser kan være utfordrende dersom man er på ulike tekniske plattformer og inkluderer fysiske rom. Ikke-kompatible løsninger stiller krav til både arrangøren og brukerne, og fører ofte til forsinkelser og sikkerhetsutfordringer.
Oslo-bedriften Synergy Sky syr sammen andres digitale møteromsløsninger, som for eksempel Microsoft Teams, Google Meet, Zoom og Ciscos Webex. I tillegg optimaliserer de fysiske møterom som brukes til videokonferanser. Ifølge gründerne er de foreløpig den eneste aktøren som ikke selv har egen møteplattform, og blir dermed en samarbeidspartner istedenfor en konkurrent.
Kundelisten er lang og består av omtrent 500 kunder, inkludert velkjente selskaper som Société Générale, Ericsson, Dell, Storebrand og Tieto.
Innovasjonslån på 21 millioner
Da de mottok det første innovasjonslånet fra Innovasjon Norge i 2015, hadde selskapet allerede en godt etablert omsetning, men søkte om kapital for å kunne styrke produkt- og markedsutviklingen på et internasjonalt nivå. Med tilskuddet til innovasjonskontrakt noen år senere kunne de videreutvikle kommunikasjonsplattformen.
- Midlene fra Innovasjon Norge har uten tvil vært utløsende for å kunne ekspandere globalt, sier gründer og daglig leder i Synergy Sky, Ståle Reitan.
Innovasjonslånet på 21 millioner som de fikk i 2021 bidrar til ytterligere vekst internasjonalt. Ved å kommersialisere løsningen kan de hjelpe mange millioner eksisterende systemer til å fungere på tvers av videoplattformer. Lånet fra Innovasjon Norge er viktig for både størrelsen på prosjektet og tempoet på gjennomføringen.
- Synergy Sky har benyttet flere av Innovasjon Norges tjenester, og har demonstrert stor innovativ kapasitet og gjennomføringsevne. De er allerede en ledende global aktør, og Innovasjon Norge hadde derfor mulighet til å innvilge et lån for videre skalering, forteller Benjamin Bækkelund Haskel, finansieringsrådgiver i Innovasjon Norge Oslo Viken.
 
","
 
Sparer tid og utgifter
Bedriften er ikke så opptatt av å hjelpe bedrifter til å øke Return on Investment (ROI), men å redusere Waste of Time (WOT).
- Bedrifter bruker i gjennomsnitt 12 minutter på å sette opp en videokonferanse. NAV har for eksempel over 1000 møterom. De har mye å spare på mer effektive videomøteløsninger, sier Reitan, og utdyper.
- Med Synergy SKY CONNECT får brukerne et enkelt brukergrensesnitt og kan enklere kommunisere fra et fysisk rom til mange digitale tilhørere i ulike land. Man unngår forsinkelser og tidstyver, sparer reisekostnader og optimaliserer bruken av dyre lokaler.
Kunder på alle kontinenter
Flesteparten av kundene er i USA, England og Skandinavia. Synergy Sky har bygget en forhandlerstruktur med 60 partnere som selger selskapets produkter til sine kunder, samt Microsoft og Cisco som distributører, som igjen selger via sine partnere. Oslo-selskapet har salgskontorer i USA, Storbritannia og Sverige, og enda flere er under planlegging.
Koronaperioden har vært krevende siden bedrifter i mindre grad har tatt i bruk fysiske møterom og nysalg i markedet har vært vanskelig. Nå som pandemien avtar, vurderes markedspotensialet som stort og voksende.
 
"
https://www.innovasjonnorge.no/no/tjenester/kundehistorier/2022/windsim/,"WindSim har utviklet en programvare for å optimalisere vindmølleparker. Kapital, kompetanse og nettverk fra Innovasjon Norge har gitt prosjektet medvind.","En vindpark er en samling av vindturbiner som produserer elektrisk energi. Tønsberg-selskapet WindSim leverer en programvare for optimalt design og operasjon av vindmølleparker. De bruker avanserte modeller for å modellere vindfelt i og rundt vindmølleparker, slik at møllene kan plasseres der de produserer mest strøm og er minst utsatt for uønskede krefter. Løsningen er basert på en teknologi som gir svært god nøyaktighet.
Kunder i over 50 land
Produktet ble lansert i 2003 og er godt etablert i markedet. De har kunder i mer enn 50 land og er i dag 19 ansatte. Innovasjon Norge har bidratt på en rekke områder, både i form av finansiering og rådgivning. Selskapet har også deltatt i eksportprogrammet Global Growth.
- WindSim er et spennende selskap. De leverer et svært innovativt og fremtidsrettet produkt som kan bidra til økt produksjon av fornybar energi og økt eksport, sier Silje Sterner, seniorrådgiver i Innovasjon Norge, Vestfold og Telemark.
 
","
 
Vekst i USA
Arne Gravdahl er grunnlegger av WindSim og teknologisjefen i selskapet. Han ser gode muligheter for ekspansjon i årene fremover.
- Vi har sett en betydelig vekst i USA, som vi forventer vil øke enda mer. Fokuset vårt er fortsatt på landvind, men vi kommer til å utvide til havvindkraft, forteller han.
I begynnelsen av 2022 skal programvaren deres flyttes til en skybasert løsning og erstatte den nåværende desktop-versjonen. Den nye versjonen vil kjøre prosjektsammenligninger opptil 100 ganger raskere i skyen enn på et lokalt skrivebord.
Miljøteknologiprosjekt i Kina
I 2021 var programvareutvikleren en av fire norske bedrifter som mottok midler fra Innovasjon Norge til utvikling av innovativ miljøteknologi i samarbeid med partnere i Jiangsu-regionen i Kina. Utlysningen er knyttet til Kinas konkrete mål for reduksjon av egne klimagassutslipp og planer om å bli karbonnøytral innen 2060. Dette skaper muligheter for bedrifter som leverer gode miljøløsninger.
Windsim har også deltatt i Global Growth Greentech i regi av Innovasjon Norge Beijing, med mål om å videreutvikle markedspotensialet i Kina.
- Vi er takknemlig for denne muligheten som er i tråd med planene våre i Kina, både med hensyn til timing og lokalisering, sier Gravdahl, og legger til:
- Vårt oppdrag er å bekjempe global oppvarming ved å redusere CO2-utslipp. Jeg elsker naturen, og er glad for at vi er med på å endre energilandskapet fra svart til grønt.
 
"
https://www.innovasjonnorge.no/no/tjenester/kundehistorier/2022/trysil-maskin/,"I Trysil utvikles høyteknologiske løsninger for å merke veier, flyplasser og parkeringsplasser. Maskiner og utstyr blir produsert for kunder i flere land, og eksportandelen er på femti prosent. Nå endrer Trysil Maskin navn for å nå nye markeder.","Trysil Road Marking Machines (Trysil RMM) er Norges eneste produsent av veimerkingsmaskiner, og er markedsledende både i Sverige og Finland. Bedriften, som ble startet i 1982, omsatte for 50 millioner kroner i fjor og har som mål å doble omsetningen frem til 2025. De vil øke salget på det internasjonale markedet, og ambisjonen er å komme inn i flere europeiske land og USA. Bedriften har allerede hatt markedsgjennombrudd i Australia og Argentina.
Tatt opp i eksportprogrammet Global Gateways
Den internasjonale satsningen krever kompetanseheving, og tilgang til agenter eller lokale aktører. Nylig ble bedriften tatt opp i Innovasjon Norges eksportprogram, Global Gateways. Dette gjør at bedriften får tett oppfølging gjennom hele eksportprosessen. En dedikert internasjonaliseringsrådgiver skal bidra til å minimere risiko og sikre rask tilgang til nye markeder.
– Ved å få god kjennskap til bedriftens behov, kan vi tilby det beste Innovasjon Norge har av kompetanse, rådgivning og nettverk, sier Josien Bouwman, internasjonaliseringsrådgiver i Innovasjon Norge Innlandet.
Programmet er ett av mange tilbud Innovasjon Norge har for eksportbedrifter. I tillegg til rådgivning, deltakelse i nettverk og kompetansetjenester, tilbyr vi også finansiering til norske bedrifter med internasjonale ambisjoner. Vi kan også koble bedriftene mot EU-finansiering. Sammen med Eksfin har norske bedrifter gode muligheter til å oppnå salgskontrakter som bidrar til norsk verdiskaping og sysselsetting. 
 
","
 
Klare for globale markeder
"
https://www.innovasjonnorge.no/no/tjenester/kundehistorier/2022/slettvoll-mobler/,Slettvoll Møbler har siden etableringen i 1951 gått sine egne veier når det gjelder produksjon og distribusjon. Med Innovasjon Norges hjelp har selskapet utviklet en ny bærekraftig forretningsmodell.,"Slettvoll Møbler har hatt bærekraft i sitt DNA siden starten. Å lage produkter med lang varighet, som gjerne går i arv, har vært grunnleggende for virksomheten. Fabrikkens lokalisering på Stranda på Sunnmøre gjør den til en hjørnesteinsbedrift i industribygda.
Slettvoll er en betydelig aktør i det skandinaviske møbelmarkedet med en eksportandel på rundt 30 prosent. I 2021 ble de kåret til «Årets eksportbedrift» av Designindustrien i Norsk Industri. Bak suksessen ligger en annerledes eksportmodell og stålkontroll på hele verdikjeden, skrev Designindustrien i forbindelse med tildelingen.
I en tid da møbler kun ble omsatt gjennom store møbelkjeder, valgte Slettvoll å bryte med kjedene og opprettet sin første butikk i en låve i Bærum i 1999. I dag har de 19 egne butikker spredt utover hele landet, i tillegg til sentrale lokasjoner i Sverige og Danmark. Slettvoll er et innovativt selskap som også ligger i front når det gjelder design, tekstilbruk, funksjonalitet og prosessteknologi.
Sirkulærøkonomi gir grunnlag for vekst
","
Bærekraftig produksjon og levetid på møblene blir stadig viktigere, men å få kundene til å ta seg råd til kvalitet framfor «bruk og kast», krever nye forretningsmodeller. Slettvoll satser videre på bærekraft ved å tilby leasing av møbler og salg av bruktmøbler.
I samarbeid med Sparebank1 SMN har selskapet utviklet en pilotløsning for bedriftsmarkedet, som senere skal lanseres i privatmarkedet, hvor kundene kan lease produktene og få en service-/vedlikeholdsavtale. Når leasingavtalen utløper, tar Slettvoll hånd om møblene og restaurerer dem for videre bruk. Møblene selges som bruktmøbler eller såkalte B-varer og når dermed en ny kundegruppe. Målet er at det skal være enkelt for kunden og godt for miljøet.
Pilotprosjekt med internasjonalt potensial
- Dette er et interessant og tidsmessig riktig prosjekt med stort potensial, også internasjonalt mot Skandinavia og Tyskland på kort sikt. Slettvoll leder an for bransjen, og det er ingen aktører som tilbyr leasing og bruktsalg via egne butikker på samme måte som de ønsker, foreller Kari-Anne Lade Gjørvad, kunderådgiver for Innovasjon Norge Møre og Romsdal. 
Ut fra risikoen og miljøprofilen i prosjektet, har Innovasjon Norge innvilget tilskudd til både forprosjekt- og hovedprosjektfasen. Det er innvilget til sammen 3,9 millioner kroner.
- Vi har også vektlagt at resultatene vil bli tilgjengelig for andre møbelprodusenter. Konseptet er nytt i møbelbransjen, og vil kunne gi god lønnsomhet og høy verdiskaping i Norge, sier Gjørvad.
 
"
https://www.innovasjonnorge.no/no/tjenester/kundehistorier/2022/novelda/,Med revolusjonerende radarteknologi har NOVELDA utviklet en av verdens mest følsomme sensorer. Chipen på tre ganger tre millimeter kan brukes til alt fra å måle pustebevegelser hos en baby til å spare inn enorme mengder strøm fra laptoper og lys.,"Den er liten, men supersmart og høysensitiv. Sensoren kan sende ut over 16 millioner signaler i sekundet og regnes for å være verdens mest pålitelige sensor for deteksjon av menneskelig tilstedeværelse.
Utviklet som et Ultra Wideband-radarsystem (UWB) har den lille chipen en presisjon som ingen annen sensorer i samme kostnadsklasse eller størrelse kan måle seg med.
– Hovedpoenget med denne radaren er at den er ekstremt sensitiv. Den registrerer den minste tilstedeværelse, slik som en persons pust og hjerterytme, helt ned på millimeternivå, sier Eirik Hagem, kommersiell direktør i NOVELDA.
Bedre enn bluetooth
Telemark-selskapet er i dag en pioner på ultrabredbånd, en trådløs teknologi som forventes å bli like utbredt som bluetooth. Fra kontorer i Hong Kong, San Jose i USA, og Yokohama i Japan, og Kviteseid, Oslo og Trondheim har selskapet bygget opp et verdensledende team bestående av 80 ansatte med nisjekompetanse på ultrabredbånd. 
– Ultrabredbånd har en presis forståelse av rom og retning, noe som gir den et bredt spekter av bruksområder, sier Tove Elisabeth Lutdal, markedsdirektør i NOVELDA.
Det gjør at teknologien er sikrere og mer sømløs å bruke. UWB kan brukes til alt fra å låse opp biler, boliger og hotellrom med mobilen, til å regulere luft og lys med sensorer.
Fra forskeridé til internasjonalt marked
","
Selve ideen om å lage et radarsystem komprimert på en chip startet på Universitetet i Oslo i 2004. De fire grunnleggerne hadde bakgrunn fra næringsliv, nyskaping og forskning på mikro- og nanoelektronikk.
– Vi ville flytte alt på én brikke for å få bedre ytelse, funksjoner og pris, og for å få ned energibruk og gi nye bruksområder samlet på ett sted, sier medgrunnlegger Dag T. Wisland, som er teknologisjef i NOVELDA og professor ved Institutt for informatikk ved UiO.
Men veien fra forskeridé, til patent og produksjon i stor skala har tatt mange år med utvikling og krevd flere runder med kapitalinnhenting. Totalt er det investert i overkant av 1 milliard kroner i selskapet siden 2004, hvorav om lag 160 millioner utgjør offentlige tilskudd og innovasjonsmidler.
Wisland sier støtten fra Innovasjon Norge har vært avgjørende for å drive innovasjon og utvikling i selskapet.
– Vi startet med forskning som var ganske eksperimentell, med mye usikkerhet og høy risiko. Det er ikke alle land som har slike støtteordninger, så vi er veldig takknemlige for støtten og samarbeidet med Innovasjon Norge. Det har gitt oss forutsigbarhet og mulighet til å komme dit vi er i dag, sier Wisland.
 
"
https://www.innovasjonnorge.no/no/tjenester/kundehistorier/2022/hardanger-siderprodusentlag/,"No treng du ikkje sjå utover landegrensene for å reise på safari, for i Hardanger har kreativiteten blomstra under pandemien og resultert i sidersafari på Sørfjorden. På safarien får du kortreist sider produsert på gardar som ligg mellom høge fjell og djupe fjordarmar.","Hardanger Siderprodusentlag vart skipa i 2003 og kun tre produsentar hadde produksjonsløyve. I 2009 fekk dei godkjent den geografisk beskytta nemninga «Sider frå Hardanger», og i dag er det heile 23 siderprodusentar med profesjonelt siderløyve i Hardanger.
- Det er den heilskaplege satsinga som inkluderer natur, kultur, mat og drikke som gjer oss attraktive. Tildelinga av «Bedriftsutviklingsprisen i landbruket for Vestland 2021» er ei flott verdsetjing av innsatsen me har gjort i lag, og ei premiering av dei som evnar og har lyst å samarbeide, seier Kjetil Widding, leiar for Siderklynga i Hardanger, og legg til:
- Me er særs takknemlege for BU-prisen, og er glade for at klyngearbeidet og samarbeidsstrukturen ber frukter.
 
","
 
Samarbeid gjev større vekst
"
https://www.innovasjonnorge.no/no/tjenester/kundehistorier/2022/ducky/,Teknologibedriften Ducky vil skape grønt engasjement ved hjelp av digitale klimaverktøy.,"For å kutte i klimagassutslipp, må også enkeltpersoner endre atferd. Utfordringen er at atferdsendring oftest begynner med handling. Det var utgangspunktet da tre klimaengasjerte gründere etablerte selskapet Ducky tilbake i 2014.
– Vi mener jo at hele samfunnet må være med på en felles dugnad, og hensikten med Ducky er å gjøre det lettere for enkeltpersoner å ta miljøvennlige valg, sier medgründer Mads Simonsen.
Gründeren har jobbet flere år i oljebransjen og opplevde å ha dårlig samvittighet for klimaet. Ønsket om å gjøre noe meningsfylt for klimaet endte til slutt opp med at selskapet utviklet flere digitale verktøy basert på klimadata og NTNU-forskning.
","
Virksomheten dreier seg i dag rundt tre hovedprodukter: Et digitalt kart over fotavtrykket for ulike nabolag, tilgjengeliggjøring av klimadata der enkeltpersoner er til stede – for eksempel i mobilbanken, og klimamesterskap og konkurranser som lar folk teste ut produktene.
Brenner for å gjøre en forskjell
Innovasjon Norge har fulgt selskapet siden oppstarten, og Ducky har mottatt et bredt spekter av tjenester. I starten mottok de etableringstilskudd og har siden fått tilskudd knyttet til flere ulike prosjekter, rådgivning og lånefinansiering.
– Støtten fra Innovasjon Norge har vært helt essensiell for at vi har lykkes så bra som vi har gjort. Uten støtten hadde utviklingen vår gått mye tregere, sier Simonsen.
Seniorrådgiver i Innovasjon Norge, Ingve Nordahl Løkken, er glad for at de har kunnet bidra til å avlaste risiko og bidratt til å realisere prosjekter som dette. Han sier han er imponert over engasjementet og arbeidet Ducky gjør.
– De gjør klimaregnskap veldig forståelig, og de er ekstremt gode til å formidle hvordan både kommuner og enkeltpersoner kan påvirke klima i praksis. Det er også helt tydelig at de virkelig brenner for saken og ønsker å gjøre en forskjell, sier Løkken.Det gjenspeiles også i eierstrukturen. De er hovedsakelig eid av et ideelt aksjeselskap med stiftelsesvedtekter, og fremtidig overskudd går dermed tilbake til å forberede eksisterende produkter og tjenester – eller til nye tiltak som fronter bærekraft.
 
"
https://www.innovasjonnorge.no/no/tjenester/kundehistorier/2022/pixii/,Pixii lager smarte løsninger for batteribasert energilagring. Innovasjon Norge hjelper teknologiselskapet inn i India og andre internasjonale markeder.,"Kristiansand-selskapet Pixii ble etablert i 2018 av en gruppe teknologer og ledere med lang erfaring fra strømforsyning for telekommunikasjon og fra vekselrettere for solstrøm. De ville bruke kompetansen på batteribasert energilagring og utvikle nye, innovative løsninger. Det krevde omfattende teknologiutvikling, pilotering og markedsutvikling.
- Innovasjon Norge og virkemiddelapparatet har vært helt essensielle i utviklingen, og brakt oss fremover til å bli den konkurransedyktige aktøren i det globale markedet som vi er nå, sier Ole Jakob Sørdalen, innovasjonssjef i Pixii.
Finansiering fra Pilot-E
- Pixiis løsninger kan spille en viktig rolle i det grønne skiftet, og de har et betydelig potensial for vekst internasjonalt. Energilagringen vil bidra til å løse effektbehov og kapasitetsbegrensninger i strømnettet. De utfordringene vil øke i tiden fremover, som følge av elektrifisering av biler og samfunnet for øvrig, og utbyggingen av fornybare energikilder som sol og vind, der energiproduksjonen varierer i takt med værmessige forhold, forteller finansieringsrådgiver i Innovasjon Norge Agder, Jon Arne Rasmussen.
 
","
 
Bedriften har blant annet fått finansiering gjennom Pilot-E-ordningen. Ordningen skal bidra til raskere fremdrift og utvikling av ny miljørettet teknologi og grønn omstilling, og er et samarbeid mellom Forskningsrådet, Enova og Innovasjon Norge.
Sørdalen forteller at Pilot-E har vært den direkte årsaken til at de vant anbudene for å levere «nettbatterier» til to demo-storskalaprosjekt i Norge. Disse prosjektene ledet igjen til at selskapet har fått flere kommersielle bestillinger på «nettbatteri» fra flere nettselskap i Norge, samt India.
Toveis strømkonvertering
Energilagringssystemet Pixii har utviklet heter Power Shaper. En sentral komponent i dette systemet er en toveis strømomformer-enhet. Den består av avansert kraftelektronikk og prosessorer som kan få strømmen til å gå både fra nettet til batteriene og tilbake. Ønsket effekt oppnås ved å putte nødvendig antall slike komponenter inn i systemet.
"
https://www.innovasjonnorge.no/no/tjenester/kundehistorier/2022/nammo-raufoss/,Nammo Raufoss utvikler et manøvreringssystem og en drivstoffteknologi som skal gjøre styring og posisjonering av romfartøy grønnere og bedre.,"Romfart er en næring i vekst, og fartøy sendes opp i verdensrommet for å bidra til forskning, navigasjon, kommunikasjon og sikkerhet.
Nammo Raufoss i Innlandet leverer løsninger til denne industrien. I 2021 mottok bedriften 25 millioner kroner i tilskudd av Innovasjon Norge for å utvikle et komplett styrings- og posisjoneringssystem av satellitter og romsonder i verdensrommet, som skal benytte et vesentlig mer miljøvennlig drivstoff.
Arbeidsplasser og eksportmuligheter
- Støtten fra Innovasjon Norge er veldig viktig i utviklingsarbeidet. Det vi får til med spacevirksomheten vår er av betydning for norsk næringsutvikling. Prosjektet har et stort potensial for å skape arbeidsplasser regionalt og nasjonalt, og ikke minst med tanke på eksportsalg, sier Lars Åge Sangnæs, finansdirektør i Nammo Raufoss.
Finansieringen fra Innovasjon Norge er fordelt på ti millioner kroner i innovasjonstilskudd, fem millioner kroner fra Miljøteknologiordningen og ti millioner kroner fra potten for distriktsutvikling. Dermed fikk Nammo Raufoss den største tildelingen fra Innovasjon Norge i Innlandet i fjor.
 
","
 
Selskapet er en del av Nammo-konsernet og en nøkkelvirksomhet i det sterke industrimiljøet i Vestre Toten. Fra starten i 1896 har forsvarsprodukter vært en sentral del av virksomheten, og i dag utvikler de også komponenter og rakettmotorer til romfartsindustrien.
Mer miljøvennlig drivstoff
Oppskyting av romfartøy krever enormt mye energi, og dagens motorer bruker et svært miljøskadelig drivstoff. Systemet «RACS» som Nammo Raufoss nå utvikler, skal bruke hydrogenperoksid i stedet for hydrazin som drivstoff. Det vil medføre en betydelig reduksjon av CO2.
Men å endre drivstoffet krever at alle komponenter knyttet til bæreraketter, som bringer romfartøyene fra utskytingsrampen og opp i verdensrommet, må utvikles på nytt eller modifiseres. Det selskapet ønsker å levere må derfor etterleve svært strenge krav til kvalitet, nøyaktighet og sikkerhet. Dersom prosjektet lykkes, kan systemet også tilpasses andre typer bæreraketter.
Tomler opp fra eksperter
Innlandet-bedriften besitter høy teknologikompetanse og sysselsetter rundt 100 ansatte. For å vurdere prosjektets teknologi og risiko, ble det satt sammen et panel av eksperter for å bistå Innovasjon Norge i vurderingene. Dette panelet var gjennomgående positive til prosjektet og mente at tidspunktet var nå eller aldri. Prosjektets bærekraft ble også vurdert og ingen «røde flagg» ble avdekket.
- Dette prosjektet har høy grad av innovasjon og god miljøeffekt. Bedriften har meget god kompetanse, og vi håper de vil lykkes i utviklingen av prosjektet, sier finansieringsrådgiver Trond Husan i Innovasjon Norge Innlandet.
 
"
https://www.innovasjonnorge.no/no/tjenester/kundehistorier/2022/tunable/,Teknologiselskapet Tunable håper å kutte svovelutslipp fra skip med støtte fra Innovasjon Norge.,"Skip som går på tungolje slipper ut mye svovel, sot og partikler. Denne forurensningen fra skipstrafikk er et internasjonalt problem som bidrar til dårlig luftkvalitet verden over.
For å redusere svovelinnholdet i eksosen, er skipene avhengig av godt måleutstyr. Lenge har skipene tatt i bruk laboratorieutstyr som er dårlig tilpasset skip, går fort i stykker og utgjør store kostnader. Derfor har teknologiselskapet Tunable utviklet en analysator tilpasset skip, som robust og presist måler om eksosen renses godt nok.
– Å måle hvilke og hvor mye klimagasser skip slipper ut, har tidligere blitt oppfattet som svært vanskelig, men vi har laget en måler som løser problemet enkelt, sier Kristian Hovet, daglig leder i teknologiselskapet Tunable.
Et kvalitetsstempel
Tunable sin løsning er vedlikeholdsfri og har vist seg å tåle miljøpåkjenningene til havs.
I 2019 mottok Tunable 3,9 millioner kroner i miljøteknologitilskudd fra Innovasjon Norge.
– Når vi sier at Innovasjon Norge støtter prosjektet, gir det et kvalitetsstempel på prosjektet. Våre samarbeidspartnere har hørt om Innovasjon Norge, og vet at de ikke bruker penger på prosjekter de ikke har tro på, sier Hovet.
","
 
Støtten har gått til å utvikle og teste analysatoren i bruk på ulike skip rundt om i verden, og samarbeidspartner Norsk Analyse har installert analysatoren på cruiseskip og frakteskip rundt om i verden.
Selskap med basisteknologi
Tunable har også mottatt støtte fra Norges forskningsråd, samt lån fra Innovasjon Norge.
– Samarbeidet har vært helt fremragende. De er veldig faglig kompetente, samtidig som de er gode på å forstå forretningsutviklingen, sier Håkon Nyhus, seniorrådgiver i IKT ved regionkontoret Oslo Viken i Innovasjon Norge.
Gründerne kommer fra et miljø ved SINTEF.
– Tunable kommer fra et tungt fagmiljø innenfor gass-sensorteknologi, og basisteknologien har mange mulige anvendelsesområder. Analyse av avgasser på skip er et lovende eksempel, som adresserer en viktig miljøutfordring, samtidig som potensialet i selskapet og teknologien strekker seg godt utover dette området, påpeker Nyhus.
 
"
https://www.innovasjonnorge.no/no/tjenester/kundehistorier/2022/sunlit-sea/,Med støtte fra Innovasjon Norge skal Sunlit Sea levere den beste løsningen for flytende solkraft til sjøområder.,"Interessen og utviklingen av flytende solkraft har for alvor skutt fart de siste årene. Teknologien har enormt potensial, men er foreløpig helt i startfasen – spesielt når det gjelder solcelleanlegg i saltvann. Det gir store muligheter for teknologibedriften Sunlit Sea som utvikler solcellepanel spesielt tilpasset sjøområder.
Et teknologirace
– Flytende solkraft har veldig stor energikapasitet. Målet vårt er å levere den beste løsningen til flytende solkraft innaskjærs. Måten vi bygger på gir oss fordeler, fordi vi har tatt særlig høyde for kjøling og vanninntrenging, forteller Per Lindberg, som er gründer og daglig leder for Sunlit Sea.
– Det er en utrolig spennende bransje og et teknologirace uten sammenligning, sier Lindberg, som har jobbet hele sin yrkeskarriere innen solenergi. Han har gjort alt fra å jobbe med industriell produksjon av solceller til å jobbe med å installere paneler, samt å forske på neste generasjons solcellematerialer.
– Det har gitt meg en helhetlig forståelse for solenergibransjen, og jeg ser hva man kan gjøre for å konstruere et effektivt produkt, sier han.
Høy verdiskaping
I 2021 fikk selskapet 8,4 millioner kroner fra Miljøteknologiordningen i Innovasjon Norge. Innovasjon Norge vært med selskapet fra starten av og bidratt med tilskudd, lån og rådgivning i ulike faser sammen med eiere og investorer.
– Uten støtten hadde vi ikke eksistert i dag. Innovasjon Norge har formidlet kontakt, hjulpet med profilering og vært en fin sparringpartner. Det har vært et konstruktivt og effektivt samarbeid som også har vært svært verdifullt for oss, sier Lindberg.
Mye av støtten har gått til å forstå elektronikken, bevegelsene til panelene og hvordan panelene kan monteres på best mulig måte.
Finansieringsrådgiver Roger Hatling i Innovasjon Norge skryter av bedriftens kompetanse og teknologiløsning, og mener dette er godt nytt for norsk solcelleindustri.
– Det er et veldig stort behov i verden for fornybar energi, og å kunne tilby en effektiv og robust solcelleteknologi i sjø fremfor på dyrere eller lite tilgjengelige arealer på land, kan bidra til en enda raskere overgang fra fossil produsert energi til fornybar energi. Sunlit Sea har en solid kjernekompetanse og et godt nettverk som sammen med teknologien muliggjør høy verdiskaping og kompetansebygging i Norge gjennom dette prosjektet, sier Hatling.
 
","
 
Reduserer kostnadene
En av hovedutfordringene med flytende solceller er at teknologien fortsatt er kostnadskrevende. Derfor er en del av løsningen til Sunlit Sea å redusere kostnadene ved å prefabrikkere hele strenger med flottører med solcellepaneler. Det vil bidra til bedre kvalitetskontroll, rask bygging av kraftverk og lavere strømpriser.
– Flytende solkraft er godt egnet for prefabrikasjon ettersom sjøområdene hvor de skal plasseres er mer eller mindre like, i motsetning til landbaserte solkraftanlegg, forklarer Lindberg.
All kraftelektronikk og sensorer for panelene utvikles in-house, og prefabrikasjonen gjør at færre personer trengs for å sjøsette panelene, som igjen gjør arbeidet rimeligere. I tillegg er produktet laget for effektiv rengjøring.
Veien videre
For tiden arbeider selskapet med prototype nummer fem, som blant annet skal verifisere hvor mye strøm som produseres fra anlegg i bølgete vann.
– Vi jobber hardt for å kunne garantere for strømproduksjons-garantiene, sier Lindberg.
Sunlit Sea har hele verden som marked, med Sørøst-Asia, Mellom-Amerika og andre ekvatoriale strøk som de mest lovende regionene. Selskapet er per i dag i en produktutviklingsfase og forventer at prosjekter kan begynne å realiseres i større skala i 2024.
– Fremover vil vi fortsette å bygge nettverk. Norge har en enorm kompetanse og erfaring fra både offshore og, i nyere tid, også solkraft. Vi tror norsk industri kan gjøre det veldig bra på flytende solkraft.
 
"
https://www.innovasjonnorge.no/no/tjenester/kundehistorier/2021/ca-technology-systems/,Med støtte fra Innovasjon Norge vil teknologibedriften CA Technology Systems levere et kraftigere girsystem for sykler til en sterkt voksende elsykkelindustri.,"– Dette ville vært veldig vanskelig uten støtten fra Innovasjon Norge, sier Christian Antal.
Han er gründer i teknologibedriften CA Technology Systems og merkevaren Kindernay som vil utfordre store internasjonale aktører innen sykkelgir-systemer.
Ubegrenset levetid
Bedriften består av en fabrikk på Kalbakken i Oslo med elleve ansatte. Siden ungdomstiden har både Antal, sammen med ingeniør og utviklingsleder Knut Tore Ljøsne, hatt interesse for terrengsykling.
De har begge erfart hvordan åpne girsystem svekker sykkelopplevelsen, ved at giret er mer utsatt for eksempel skitt og snø, og tåler mindre. Dette ønsket de å gjøre noe med.
– Med vanlige gir må man gire forsiktig og helst sykle på flat asfalt. Hvis du sykler i skogen og giret ristes hardt, kan det fort gå i stykker. Til forskjell fra åpne gir, er giret vi utvikler kapslet inn. Det tåler veldig mye kraft og er beskyttet fra skitt, snø og salt. Girsystemet vårt er utviklet for å tåle mer – i praksis skal girsystemet ha ubegrenset levetid, sier Antal.
Vil få flere til å velge elsykkel
Håkon Nyhus er seniorrådgiver IKT i Innovasjon Norge ved regionskontoret Oslo og Viken.
– Christian og Knut Tore har mye kompetanse innenfor sitt område, og jeg er imponert av hva de har fått til så langt, sier Nyhus, og legger til:
– Gode elsykler er relativt dyre, og giret er en komponent som slites raskt. I tillegg har bilister som står på «vippen» til å bli elsyklister høyere forventninger til kvalitet og vedlikehold som er mer vanlig fra bilverdenen. En bedre girløsning kan gjøre at flere vil gå over til elsykkel, sier han.
 
","
 
Ved siden av å tåle mye, er den nye girløsningen kompakt, lett i vekt og plassert i bakhjulet. Den er bygd slik at den skal kunne monteres med roboter og automasjon – dermed kan det også produseres billigere. Giret skal egne seg til hverdagsbruk, og med inntoget av elsykler ser bedriften et enda større behov enn tidligere.
– Vi har vært relativt heldige med timingen, sier Ljøsne.
36 millioner å rutte med
Da giret krever minimalt med vedlikehold og har en levetid langt over det som er normalt i sykkelbransjen, fikk bedriften 11 millioner kroner i støtte gjennom Miljøteknologiordningen fra Innovasjon Norge i 2019.
– Støtten har blant annet gått til å utvikle dette girsystemet til en versjon som kan selges i store volum. Den har bidratt til å kjøpe deler og til å utføre tester, forklarer Antal.
 
"
https://www.innovasjonnorge.no/no/tjenester/kundehistorier/2021/origo-solutions/,Flere europeiske land satser kraftig på havvind de kommende årene. Norske Origo Solutions får hjelp av Innovasjon Norge til å posisjonere seg i markedet.,"Satsingen på havvind inngår i Innovasjon Norges program for store eksportsatsinger, High Potential Opportunities (HPO). Målet er å posisjonere norske utviklere og leverandører, slik at de kan vinne store kontrakter i havvindmarkedene Frankrike, Spania Tyskland, Storbritannia, Polen og Danmark.
- Bedrifter i HPO-programmet får en pakke med tjenester over tid og muligheten til å være del av et «landslag». Vi jobber veldig tett med ambassadene, Norwep, klyngene og virkemiddelapparatet ellers - og ute i markedene jobber vi som ett Team Norway.  Det gir utrolig styrke i møtet med internasjonal konkurranse, forteller Eli Wærum Rognerud, leder for HPO-programmet i Innovasjon Norge.
 
","
 
Vil bli svære
Origo Solutions fra Kristiansand er en av bedriftene som har fått bistand gjennom programmet. Teknologiselskapet lager digitale løsninger for å overvåke havvindparker, såkalte SCADA-systemer.
- Vi ønsker å ta en stor andel av markedet for de større styringssystemene innen vind, spesielt havvind, og bli en anerkjent leverandør. Vi ser også på andre markeder som sol og akvakultur, sier markedsdirektør Rune Reinertsen i Origo Solutions.
Selskapet er godt på vei. De har levert styringssystem til verdens første flytende vindkraftverk, Hywind Scotland, og er i ferd med å levere til verdens største bunnfaste vindkraftverk, Dogger Bank. Fokuset er hele veien på datadrevet og helhetlig styring, hvor den tradisjonelle og operasjonelle teknologien kobles med informasjonsteknologi for en smartere og sikrere produksjon.
Hjelp til å knytte kontakter
Av Innovasjon Norge og Team Norway for øvrig har de mottatt rådgivning og sparring knyttet til sin internasjonale strategi, og blitt hjulpet i markeder som Storbritannia, Tyskland, Polen og Frankrike. Innovasjon Norge bidro også i en tidlig fase av teknologiutviklingen.
"
https://www.innovasjonnorge.no/no/tjenester/kundehistorier/2021/vil-gjore-kysten-utslippsfri-med-hydrogen/,Grønn plattform-prosjektet ZeroKyst skal gjøre det mulig for nye og eksisterende fartøy i sjømatnæringen å bli helt utslippsfrie.,"Bak ZeroKyst står et industrikonsortium bestående av tolv industri- og forskningspartnere fra hele landet. Prosjektet ledes av bedriften Selfa Arctic og er organisert gjennom fornybarklyngen RENERGY - Renewable Energy Cluster.
Realiserer hydrogen som drivstoff
Konsortiet skal utvikle og bygge et utslippsfritt pilotfartøy for sjømatnæringen og en hydrogenelektrisk drivlinje. Infrastruktur for landstrøm og hydrogen skal bygges opp i Lofoten, og på Karlsøya utenfor Tromsø skal de etablere et pilotanlegg for grønn hydrogenproduksjon. Konsortiet skal også utvikle nødvendige energitjenester for fiskeri- og havbruksnæringen.
– Vi skal realisere hydrogen som maritimt drivstoff i løpet av få år, og ZeroKyst er bare starten. Målet er å få ned forbruket av fossilt drivstoff, og halvere utslippene fra fiskeri og havbruk innen 2030, sier Thomas Bjørdal, prosjektleder i RENERGY.
Innovasjon Norge har gitt trygghet
Innovasjon Norge og tilskudd gjennom Grønn Plattform har spilt en viktig rolle for prosjektet.
- Konkurransen om Grønn plattform-milliarden har vært tøff, og vi er glade for at ZeroKyst fikk gjennomslag for prosjektet sitt. Samarbeid er veien å gå for å få til grønn omstilling. Hydrogen er en viktig energibærer for å kutte utslipp, og her kan Norge og Trøndelag ta en internasjonal posisjon, sier Vigdis Harsvik, divisjonsdirektør for samfunns- og næringsutvikling i Innovasjon Norge.
 
","
 
– Vi er takknemlige for at Innovasjon Norge har utfordret og støttet oss på en konstruktiv og offensiv måte. Det har vært utløsende for å få på plass konsortiet på rekordtid. Innovasjon Norge er rett og slett en forståelsesfull og krevende finansieringspartner, sier Bjørdal.
Nøkkelen er solide konsortier
Et nytt konsortium med en komplett verdikjede for grønt hydrogen har klare fordeler. Det slagkraftige samarbeidet skaper forretningsmuligheter og konkurransefortrinn for norsk industri.
– Uten et etablert marked er det krevende å satse. Høy risiko og store investeringer gjør at enkeltaktører verken kan eller tør. Skal vi løfte industrikapasiteten må vi bygge solide konsortier som reduserer og fordeler risiko og kostnader over hele verdikjeden, understreker Bjørdal.  
Norge har satt seg mål om å halvere klimagassutslippene fra transport innen 2030 og være et nullutslippsland innen 2050. Nye verdikjeder og ny infrastruktur for forsyning av utslippsfri energi må utvikles i rekordfart.
– Skal vi lykkes med å gjøre kysten utslippsfri, må det skje der sjømaten blir hentet opp og produsert. Derfor har vi bygget et solid konsortium som representerer en komplett verdikjede – fra strømleverandør og hydrogenproduksjon til fiskesjarker. Sammen skal vi utvikle helhetlige og fleksible løsninger som er både bærekraftige og lønnsomme for alle parter, forteller Bjørdal.
Med på «byggelaget» er blant annet internasjonalt anerkjente teknologi- og forskningsmiljøer som Siemens Energy, Plug, SINTEF og NTNU. Selskapet H2 Marine har ansvaret for den største arbeidspakken i prosjektet, og skal bygge verdens første løsninger for fleksibel produksjon og bunkring av grønt hydrogen til fiskefartøy.
 
"
https://www.innovasjonnorge.no/no/tjenester/kundehistorier/2021/easee/,Tre år etter at teknologiselskapet Easee startet opp selges ladeløsningen deres til 16 land. Med innovasjonstilskudd fra Innovasjon Norge skal de utvikle verdens mest kompakte og miljøvennlige laderobot.,"Selv om veksten har vært formidabel siden oppstarten og elbil-ladeboksen produseres på høygir, må selskapet fortsette utviklingsarbeidet for å styrke konkurransekraften.
Innovasjonstilskudd gis til innovative bedrifter med internasjonalt vekstpotensial. Rogaland-bedriftens prosjekt om å utvikle den mest kompakte og miljøvennlige laderoboten vil gi dem en unik posisjon i internasjonale markeder.
- For å oppnå dette, må vi ta for oss fotavtrykket til hele produktet - fra komponentenes opprinnelsesland til våre fabrikker i Norge og helt til den når kundens husvegg en plass i Europa, sier Jonas Helmikstøl, daglig leder i Easee.
Det handler blant annet om å redusere mengden kobber, tinn og plast i produktet, optimalisere og automatisere sammenstillingen av komponenter, forenkle installasjon og effektivisere driften.
1700 laderoboter om dagen
- Dette prosjektet treffer midt i alle prioriterte områder i Innovasjon Norges strategi: grønn omstilling, digitalisering og internasjonalisering. Vi skal prioritere bedrifter med vekstambisjoner og størst potensial for å lykkes internasjonalt, og batteri/elektrifisering er en av de prioriterte nye grønne verdikjedene, sier finansieringsrådgiver Anette Engh Bakke i Innovasjon Norge Rogaland.
 
","
 
Hun forteller at Innovasjon Norge gikk tidlig inn med støtte til Easee fordi vi hadde tro på løsningen og så potensialet. Ved oppstarten i 2018 mottok selskapet 1,5 millioner i lån og mentorstøtte. Siden den gangen har det knapt vært et rolig øyeblikk, og bedriften produserer nå 1700 laderoboter for privatmarkedet om dagen.
Fremtidsrettet teknologi
"
https://www.innovasjonnorge.no/no/tjenester/kundehistorier/2021/kongsberg-satellite-services/,"Fra Tromsø leverer Kongsberg Satellite Services (KSAT) tjenester til kunder over hele verden. Selskapet, som passerte én milliard kroner i omsetning i fjor, kan vise til 20 år med kontinuerlig vekst.","KSAT er eksperter på satellittkommunikasjon. Med over 200 antenner plassert 25 steder rundt omkring i verden, har de verdens største bakkenettverket for å motta data fra satellitter. Dataene som overføres til Tromsø-selskapet brukes til å levere en rekke tjenester globalt. Hele 93 prosent av salget er eksport.
Etterspørsel som driver
- KSAT tilbyr tjenester som møter markedsbehov og som kan bidra til å løse globale samfunnsutfordringer. Etterspørsel i internasjonale markeder må være førende når vi skal utvikle et konkurransedyktig og bærekraftig norsk næringsliv, og ikke minst øke eksporten, sier finansieringsrådgiver Inger E. Haug i Innovasjon Norge Arktis.
Innovasjon Norge har støttet Tromsø-selskapet med finansiering og rådgivning gjennom flere år. De senere årene har flere av våre kontor i utlandet bidratt for internasjonal vekst. 
- På disse kontorene jobber det lokale rådgivere som kjenner markedet, forretningskulturen og hvilke muligheter som til enhver tid er tilgjengelige for norsk næringsliv. Dette er en unik fordel som KSAT og andre vekstkraftige bedrifter vet å benytte seg av, forteller Haug.
 
","
Global klimakontroll
KSAT bruker i hovedsak satellittinformasjonen til maritim overvåkning. Det kan for eksempel være tjenester for å finne og identifisere båter og aktivitet knyttet til ulovlig fiske, oppdage oljesøl og is. I tillegg jobber de mye innen optiske satellittbilder for å overvåke avskoging, flom og andre katastrofer. FNs bærekraftmål er en bærebjelke i selskapets arbeid.
– Global klimakontroll er avhengig av hurtig og nøyaktig satellittdata. Det er helt avgjørende, ikke bare for KSAT, men for hele samfunnet. Satellittbasert informasjon bidrar blant annet til å bekjempe avskogingen som skjer på verdensbasis, sier Rolf Skatteboe, administrerende direktør i KSAT.
Verdensomspennende virksomhet
"
https://www.innovasjonnorge.no/no/tjenester/kundehistorier/2021/zooca/,Med ny fabrikk er Tromsø-selskapet Zooca i ferd med å tidoble produksjonen og eksportere til nye markeder. Innovasjon Norge har bidratt med finansiering og rådgivning.,"Fabrikken på Sortland i Nordland ble åpnet i august og skal produsere store mengder kosttilskudd og fiskefôr av det lille dyreplanktonet raudåte. Raudåte er en type hoppekreps som utgjør hovedmengden av dyreplanktonet i Norskehavets økosystem. Arten har et kommersielt potensial på grunn av stor biomasse og høyt protein- og fettinnhold.
Av råstoffet lager Zooca olje som selges som kosttilskudd til forbrukere i EU og USA. De lager også proteinprodukter til oppdrettsnæringen i store deler av verden. Det er gjennomført en rekke studier som viser at oljen har helsegunstige effekter, og selskapet satser på enda mer på forskning fremover.
Finansiering for vekst 
Innovasjon Norge har bidratt med både tilskudd, lån og rådgivning til selskapet. I 2020 mottok de blant annet et ekstraordinært innovasjonstilskudd på 7,5 millioner kroner fra Innovasjon Norge, for å utvikle en bærekraftig forsyningskjede for produkter basert på raudåte.
- Våre innovasjonstilskudd er rettet mot selskap med vekstambisjoner. Støtten skal hjelpe selskapene til å kunne gjennomføre gode og samfunnsnyttige innovasjonsprosjekter. Prosjektet til Zooca oppfyller våre kriterier, og er i tråd med regjerningens bioøkonomistrategi, sier Thomas Stien, finansieringsrådgiver i Innovasjon Norge Arktis.
 
","
 
- Støtten fra Innovasjon Norge styrker grunnlaget for industriell oppskalering av en ny norsk biomarin verdikjede. Finansieringen vil bidra til å redusere risiko når vi faser inn den nye fabrikken vår, og bidra til en vellykket introduksjon av produktene våre i nye land og salgskanaler, forteller Gunnar Rørstad, tidligere administrerende direktør.
Rørstad har vært en av de sentrale i utviklingen av selskapet som Kurt Tande, professor i marin biologi, startet opp i 2002. Nesten to tiår med dedikerte fagfolk, forskning og produktutvikling har gjort at verdens første raudåte-fabrikk nå er en realitet.
 
"
https://www.innovasjonnorge.no/no/tjenester/kundehistorier/2021/arbaflame/,"Flere EU-land faser ut forurensende kull, og norske Arbaflame lager et miljøvennlig alternativ. Biokull-produsenten fra Oslo ser store muligheter i verdensmarkedene.","Selskapet har utviklet et biokull-produkt som skal erstatte kull og kutte C02-utslipp med 90 prosent. I tillegg vil det produsere verdifulle biokjemikalier.
Helt konkret er produktet trepellets, hvor råstoffet er hentet fra norske og svenske sagbruk, som igjen henter råstoffet fra et bærekraftig skogbruk. Derfor kaller Bjørn Halvard Knappskog, administerende driektør i Arbaflame, det de lager for grønn pellets og bærekraftig brensel.
Teknologien har blitt utviklet siden oppstarten i 2005, og utenfor Kongsvinger har selskapet åpnet sin første kommersielle fullskala-fabrikk. Ettersom en rekke EU-land setter sluttdatoer for kull, har Arbaflame en plan om å bygge flere fabrikker i Europa for å imøtekomme fremtidig etterspørsel.
Ambisjonen er å bli en av verdens største produsenter av biokull innen ti år.
- Takket være Enova og Innovasjon Norge er vi nå i posisjon til å eksportere denne teknologien internasjonalt for å akselerere kullutfasing i Europa, sier Knappskog.
 
","
 
"
https://www.innovasjonnorge.no/no/tjenester/kundehistorier/2021/bright-products/,Lys og lademuligheter kan endre livet til fattige bønder i Øst-Afrika. Kontoret vårt i Kenya bisto da norske Bright Products delte ut 2000 gratis solcellelamper i samarbeid med Yara International.,"Den multifunksjonelle solcellelampen fra Bright Products gir både lys, gratis elektrisitet og mulighet til å lade mobiltelefoner. Lampene øker også sikkerheten for de som beveger seg rundt etter mørkets frembrudd, og reduserer faren for å bli bitt av farlige dyr som slanger og skorpioner.
Elektrisitet og lademuligheter gir blant annet bønder tilgang til verdifull informasjon på mobilen om hvordan de kan øke avkastningen på avlingene.
Yaras engasjement og markedsmuligheter innen digitaliseringen av landbruket, har blant annet ført til initiativet ""Action Africa"" og doneringen av 2000 solcellelamper i Øst-Afrika. Innovasjon Norges kontor i Kenya bisto i utdelingen. Bright Products har hatt tett samarbeid med oss siden oppstarten i 2009.
Innovasjon Norge har kontorer i 18 land for å hjelpe norske bedrifter med eksport. Gjennom disse kontorene har bedriftene tilgang på lokale rådgivere som kjenner markedet, forretningskulturen og hvilke muligheter som til enhver tid er tilgjengelige for norsk næringsliv.
 
","
 
"
https://www.innovasjonnorge.no/no/tjenester/kundehistorier/2021/yedlik/,Med støtte fra Innovasjon Norge har Yedlik klart å ta steget fra idé til marked med konseptet som går ut på å reparere og selge deler til brukte batterier.,"Salget av elektriske transportløsninger øker stadig, og koronapandemien la ingen demper på salget av eksempelvis elsykler. Et estimat fra Norsk Sportsbransjeforening forteller om 80 000 solgte elsykler i 2020.
Gjenbruk av batterier
Ulempen er økt batteriavfall og manglende løsninger for gjenbruk. Når batteriet streiker har det enkleste alternativet gjerne vært å kjøpe seg en ny elsykkel.
Dette vil Greg Marton gjøre noe med. Han har et brennende ønske om å øke levetiden til batteriene, og våren 2020 satt han alene i leiligheten i Oslo og skisserte opp mulige løsninger på problemet.
- Yedlik synliggjorde en potensiell løsning på avfallsproblemet knyttet til batterier, og hadde tydelige planer for hvordan dette kunne skaleres opp. Med en godt forankret bærekraftsprofil og bekreftet interesse fra bransjen, ble dette vurdert for å være et spennende prosjekt som burde bli nærmere markedsavklart, forteller finansieringsrådgiver i Vekst- og gründersenteret i Innovasjon Norge, Ingrid Døskeland.
 
","
Finansiering i oppstartfasen
"
https://www.innovasjonnorge.no/no/tjenester/kundehistorier/2021/falstadsenteret-drift/,Koronapandemien skapte store utfordringer for Falstadsenteret Drift. Med midler fra Innovasjon Norge har reiselivsbedriften brukt krisetiden til å omstille seg.,"Pandemien førte til at kurs- og konferansegjestene uteble fra Falstadsenteret Drift, et autentisk minnested fra andre verdenskrig i Levanger. Det ble heller ikke utstillinger, arrangementer og undervisningsopplegg for ungdom.
 
En henvendelse fra Sverige
 
Da en svensk skoleklasse tok kontakt i mars 2020 for å høre om de kunne komme, siden pandemien satte en stopper for å reise til Auschwitz, fikk daglig leder Odd Ivar Berg en idé. Selv om pandemien også hindret de å komme til Norge, kunne en større satsing på klasseturer være noe for fremtiden.
 
Ikke lenge etter lyste Innovasjon Norge ut et tilskudd for omstilling og gjenåpning av reiselivsnæringen. Levanger-bedriften diskuterte ideen med en rådgiver i Innovasjon Norge og fikk innspill til hva de burde søke på.
 
","
 
- Vi ble veldig motiverte av sparringen og dialogen med rådgiveren. Støtten fra Innovasjon Norge har vært avgjørende for omstillingsprosjektet. Utlysningen kom beleilig. Vi kjente godt til Innovasjon Norges kompetanse og erfaring overfor vår bransje, men hadde ikke selv hatt et skikkelig innovativt prosjekt – før nå, forteller Berg.
 
- Dette er et godt eksempel på en bedrift som bruker utfordringene under pandemien til å skape nye og bærekraftige reiselivsopplever. De har et svært spennende omstillingsprosjekt, sier finansieringsrådgiver Grete Løveid i Innovasjon Norge Trøndelag.
 
"
https://www.innovasjonnorge.no/no/tjenester/kundehistorier/2021/elliptic-labs/,"Programvareutvikleren Elliptic Labs har et langvarig forhold til Innovasjon Norge. Vi har bidratt med finansiering og kompetanse, og vært en døråpner i det internasjonale markedet.","Selskapet startet kundereisen i 2006 med utgangspunkt i en idé om å bruke ultralydteknologi og kunstig intelligens for å registrere bevegelse, noe som dermed kan brukes som sensorer i teknologiske enheter. Elliptic Labs er et godt eksempel på den nye generasjonen av bedrifter som Innovasjon Norge samarbeider med. Porteføljen av IT-selskaper er økende.
Et enormt nettverk
På veien frem til der Elliptic Labs er i dag, har Innovasjon Norge bidratt på en rekke områder – både med finansiering og kompetanse, og vært døråpner i det internasjonale markedet. Selskapet har også deltatt i en rekke av våre bedrifts- og markedsutviklingsprogrammer.
– Det er veldig positivt å delta i programmer der man kan dra nytte av et enormt nettverk. Innovasjon Norge er definitivt en god støttespiller, sier administrerende direktør Laila Danielsen.
 
","
Berøringsfri navigering
I dag leverer Eliptic Labs programvare til smarttelefoner, bærbare pc-er og IoT-enheter. Ved hjelp av maskinlæring, ultralyd og fusjonering av andre sensorer, kan programvareplattformen som utvikles gjøre enheter smartere, slik at de blant annet kan fange opp bevegelser fra mennesker og omgivelser, små håndgestikuleringer og til og med hjerterytme. På den måten kan man for eksempel navigere skjermer og enheter uten å ta på dem.
– Berøringsfri navigering har vi definitivt merket økt interesse for under koronapandemien, men også når det gjelder andre helserelaterte funksjoner. For eksempel kan teknologien brukes til liv- og helsetryggende overvåking av mennesker hjemme, uten bruk av kameraer og mikrofoner som går utover personvernet, forklarer Danielsen.
15 millioner til omstilling
Med blant annet den kinesiske smarttelefonprodusenten Xiaomi som en av sine største kunder, ble selskapet hardt rammet da koronapandemien førte til full nedstenging i Kina i begynnelsen av 2020. Det var da Innovasjon Norge kom inn med kanskje det viktigste bidraget hittil: 15 millioner kroner i tilskudd til å omstille seg for å gå inn i et nytt marked.
– Innovasjonstilskuddet gjorde at vi kunne akselerere utviklingen ut mot laptop-markedet. Vi trengte ikke å si opp noen, og vi klarte å holde trykket oppe. Det satte vi stor pris på, sier Danielsen, som legger til at fremtiden for selskapet nå ser lys ut.
"
https://www.innovasjonnorge.no/no/tjenester/kundehistorier/2021/drytech/,"Noen kundereiser varer lenger enn andre. Drytech sitt langvarige forholdet til Innovasjon Norge startet allerede for over 30 år siden, i garasjen til gründer og kjøleteknikk-ekspert Rolf Hansen.","I 1989 gjorde han de første forsøkene på å frysetørke konas gryteretter for å kunne ta dem med ut på tur. Resultatet ble en skånsom metode for frysetørring som beholdt smaken og konsistensen i råvarene.
Innovasjon Norge, eller Industrifondet som det het da, var tidlig inne og bidro i prosjektet. Gjennom en statlig forsknings- og utviklingskontrakt (nå kalt Innovasjonskontrakter) ble Hærens forsyningskommando partner i et årelangt samarbeid med mål å utvikle nye feltrasjoner til erstatning for hermetikken som den gang ble kalt «død mann på boks».
Vekst og nye markeder
Siden har Innovasjon Norge fulgt Drytech gjennom vekst og utbredelse til nye markeder. Selskapet er nå inne i sin tredje vekstfase etter etablering, og vi har vært med i alle vekstfaser både med kompetanse, kapital og nettverk, og i markeder ute og hjemme.
 
","
 
Med det norske forsvaret som krevende kunde, åpnet det også for salg av feltrasjoner til forsvaret i flere andre land. I tillegg har Drytech lyktes i privatmarkedet med merkevaren «Real turmat» som mange kjenner til.
– Det har vært et langt samarbeid. Innovasjon Norge har vært med oss i mange faser og vært en veldig god ressurs for oss, forteller Trond Hansen, som er Rolf Hansens sønn og nåværende administrerende direktør i Drytech.
Vil bli mer bærekraftig
I 2019 flyttet bedriften inn i en nybygget fabrikk rigget for fremtiden. Nå står Drytech foran et stort omstillingsprosjekt som skal gjøre selskapet enda mer bærekraftig fremover, med fokus på blant annet matvaresvinn og ressursbruk. Også her bidrar Innovasjon Norge.
– Innovasjon Norge bidrar med finansiering av prosjektet, og har i tillegg satt oss i kontakt med produksjonsmiljøer både på Raufoss og Kongsberg som er langt fremme når det kommer til digitalisering. Innovasjon Norge har vært en viktig faktor for at vi har lykkes. De har åpnet dører, brukt nettverket sitt til å undersøke markeder og finne viktige kunder, og har koblet oss på de rette kompetansemiljøene, sier Drytech-sjefen.
"
https://www.innovasjonnorge.no/no/tjenester/kundehistorier/2021/innovern/,"Da Sykkylven kommune sto i en arbeidsledighetskrise i mars 2020, ble Innovern stiftet og fikk innvilget lån fra Innovasjon Norge på rekordtid. I dag har selskapet mange ansatte og en lys fremtid.","– Lånet fra Innovasjon Norge var grunnlaget for at vi klarte å komme i gang. Det var helt avgjørende, forteller styreleder i Innovern, Leif-Jarle Aure.  
På dette tidspunktet var Sykkylven blant kommunene i landet med høyest arbeidsledighet.
– Næringslivet her i Sykkylven er bygd rundt vareproduserende industri, med møbelproduksjon som den desidert viktigste bransjen. Da flere produksjonsbedrifter måtte stenge en periode, ble folk permittert over en lav sko, sier Aure.
Hele verden trengte smittevernutstyr
I selskapet Amatec, som leverer maskiner og produksjonsutstyr til industri, så de raskt at verden kom til å ha stort behov for smittevernutstyr. De kastet seg rundt sammen med noen andre lokale partnere og 25. mars ble selskapet Innovern stiftet, med produksjon av kirurgiske munnbind som første mål. 
– Da koronaen først traff oss, var Norge veldig avhengig av import av smittevernutstyr, blant annet fra Kina. Og siden hele verden hadde behov for slikt utstyr samtidig, var tanken å heller produsere mer selv, forteller kundeansvarlig i Innovasjon Norge, Kari-Anne Lade Gjørvad.
 
","
 
Ifølge henne var det mange initiativer rundt om i landet, men Innovasjon Norge bestemte seg for å satse på Innovern fordi bedriften hadde kompetanse fra relevante fagmiljøer innenfor møbelproduksjon og industrimaskiner, samt tilgang til ledige produksjonslokaler. Innovasjon Norge så fort potensialet for nye arbeidsplasser.  
– I lokalsamfunnet vårt er det høy kompetanse på automatisering, og det var en av grunnpilarene for etableringen av selskapet; å automatisere munnbindproduksjonen, forklarer Aure.
 
"
https://www.innovasjonnorge.no/no/tjenester/kundehistorier/2021/deep-purple/,Med støtte fra Innovasjon Norge utvikler Deep Purple teknologi som gjør det mulig å lagre overskuddsenergi fra vindkraft.,"Dersom Norge skal opprettholde sin rolle som energileverandør til Europa og samtidig nå våre klimamål, må vi i løpet av en relativt kort periode omstille oss fra eksport av olje og gass til salg av ren energi som elektrisitet og hydrogen.
Deep Purple er et datterselskap av TechnipFMC, som i dag er en global leverandør av infrastruktur og tjenester innen gass, olje og energi. Nå arbeider de på et storstilt og bærekraftig pilotprosjekt som satser på lagring av vindkraft i form av grønt hydrogen. Pilotprosjektet har fått navnet Deep Purple og utføres i samarbeid med et knippe andre selskaper, blant annet Vattenfall Vindkraft, Repsol Norge, Nel Hydrogen Electrolyser, Umoe Advanced Composites, Slåttland, ABB, DNV og Sintef. I tillegg er Universitetet i Sørøst-Norge, Energy Valley, Ocean Hyway Cluster og GCE Ocean Technologies viktige partnere. Piloten skal stå klar allerede neste år, i 2022.
– Til sammen innehar vi mye kjernekunnskap om systemintegrasjon, automasjon, produktutvikling, sikkerhet og risikostyring som er verdifull på en ny teknologisk arena, sier Terje Andre Løver, prosjektleder for Deep Purple.
Utfordringer med lagring 
Hensikten med pilotprosjektet er å oppnå og dokumentere god funksjonalitet av et helt nytt energisystem, som gjør det mulig å lagre store mengder overskuddsenergi fra vindkraft.
– En av hovedutfordringene med å produsere elektrisitet fra rene energikilder som eksempelvis vind, er at det er ustabile og variable ressurser, forklarer Løver.
– For å kunne utnytte vindkraft som produseres maksimalt, må vi både lagre og hente ut energien på en teknisk og økonomisk optimal måte, sier han.
Og det er nettopp dette problemet Deep Purple skal løse.
 
","
 
Kraftigere enn de største batteribankene
I prosjektet emuleres energien som produseres av vindmøller, for å forstå hvordan den variable kraften påvirker energisystemet som skal lage fornybart hydrogen. Sjøvann må først avsaltes og gå gjennom en vannelektrolyse, slik at hydrogenet og oksygenet splittes. Overskuddsenergien fra vindkraft er dermed omdannet til hydrogen som lagres i store tanker.
I perioder hvor energiproduksjonen fra vindmøllene ikke er stor nok, vil det lagrede hydrogenet kunne omdannes tilbake til elektrisitet. Dette vil balansere ut behovet for jevn kraft hos en sluttbruker. Ettersom hydrogen er en miljøvennlig energibærer, gir det ingen andre utslipp enn rent vann, oksygen og salt.
– På grunn av måten vi kan lagre elektrisitet på, vil teknologien i Deep Purple-prosjektet kunne sammenlignes med et kjempestort industribatteri, sier Løver.
Lagringskapasiteten vil likevel være mye kraftigere enn den batteriteknologien vi kjenner i dag. Til sammenligning har verdens største batteriparker kapasitet på rundt 700 Mwh. Deep Purple sin lagringsteknologi vil ha en kapasitet på 2000 Mwh. Det vil si en mye større lagringsmulighet, uten å oppta store landområder. Dette er fordi tankene kan lagres under vann.
Innovasjon Norge muliggjorde prosjektet
Løver forteller at midlene de har mottatt fra Innovasjon Norge har vært et viktig bidrag for å få prosjektet i gang. Det var også en symbolsk anerkjennelse av hvor viktig det er å utvikle fornybart hydrogen, eller grønt hydrogen som det også kalles.
Anders Melleby Fremmerlid i Innovasjon Norge er finansiell rådgiver for Deep Purpble. Han mener at arbeidet deres både inspirerer og legger et grunnlag for andre aktører – både i og utenfor norsk næringsliv – til å dra industrien i samme retning.
– Overgangen fra fossil energi til et fornybart energisystem er både komplisert og ressurskrevende. Derfor er det viktig at Deep Purple også jobber med å spre informasjon og kunnskap om prosjektet, sier Fremmerlid.
Vil forsyne øysamfunn og oljeplattformer
– Muligheten for å lagre hydrogen vil ikke bare gi en jevnere tilgang til vindkraft som energikilde, men lagringsteknologien og -kapasiteten vil gjøre det mulig å forsyne alt fra øystater til byer med grønn energi, forteller Løver. 
Sammen med offshore havvind kan teknologien sørge for lokal strømforsyning som et alternativ til å trekke strømkabler fra land. 
I tillegg vil ren energi fra vindkraftverk også kunne tas i bruk på store fabrikker og oljeplattformer som ikke er tilknyttet strømnettet. Norsk olje- og gassproduksjon er kjent for sitt lave CO2-utslipp sammenlignet med andre land. Likevel utgjør gassturbiner på norske oljeplattformer fremdeles en fjerdedel av det norske CO2- utslippet.
Løver forklarer at denne storskala fornybarsatsningen i Deep Purple-prosjektet representerer et symboltungt skifte for norsk olje- og gassnæring. Utvikling og levering av nye energisystemer som dette kan gi mulighet for en langsiktig og vesentlig oppbygging av bærekraftige arbeidsplasser i Norge.
"
https://www.innovasjonnorge.no/no/tjenester/kundehistorier/2021/hycast/,"Med støtte fra Innovasjon Norge håper industribedriften Hycast å levere elementer til en sterkt voksende elbil-industri, når de nå har inngått samarbeid med kinesiske utviklere.","– Støtten fra Innovasjon Norge har vært utløsende, sier Arild Håkonsen som er teknologisjef i Hycast.
Hycast ligger i Sunndal i Møre og Romsdal, og er blant de fremste i verden innenfor sitt tjenesteområde.
Selskapets er en knoppskyting fra Hydro Aluminium, og deres egentlige hovedoppgave er å administrere og sikre Hydros ledende posisjon innen smelteraffinering og støpeteknikk av aluminium.
– Hycast er en viktig utviklingspartner for Hydro og selger i dag støperiteknologi til aluminiumsindustrien verden over, og er ellers en viktig eksportbedrift i Møre og Romsdal, sier Lars Sandnes i Innovasjon Norge Møre og Romsdal.
 
","
Kinesisk samarbeid
Nå har industribedriten inngått samarbeid med kinesiske forskere om utvikling av avansert aluminiumsteknologi. Et samarbeid som består av akademia og en bedriftsgruppering av støperier, som blant annet retter seg mot kinesisk bilindustri.
Selskapet i Sunndal står for design og utvikling av teknologien, og får hjelp av lokal industri til produksjonen av utstyret. Støperiteknologien selger de altså til et globalt marked av aluminiumsprodusenter. De tar seg også av et omfattende ettermarked med deler og support.
– Målet med prosjektet er å ta frem teknologi for utstøping av legeringen Alu-7000 som i dag kun produseres av to aluminiumsverk i verden, og som i all hovedsak nyttes innenfor flyindustri og romfart. Her ser man bilindustrien, og da spesielt elektriske biler, som en ny markedsnisje for legeringen, der vektreduksjon er viktig, forteller Sandnes.
Bærekraftselementet ligger i altså i at bilindustrien kan bytte ut komponenter som i dag produseres av stål med aluminium og derved reduserer vekt, drivstoff-forbruk og miljøutslipp.
Bidrag til det grønne skiftet
Hycast er blant de fremste i verden innenfor det de driver med, og deres utvikling og produksjon vil bidra til det grønne skiftet når de sørger for at aluminium i større grad enn i dag erstatter stål innen ulike anvendelsesområder.
– De vil bidra til det «grønne skiftet» ved at aluminium, i større grad enn i dag, erstatter stål, noe Innovasjon Norge vurderer som viktig, forteller Sandnes.
Innovasjon Norge har, som et ledd i et samarbeidsprosjekt i Kina, støttet Hycast som ett av åtte prosjekt. I 2019 fikk de støtte gjennom Miljøteknologiordningen fra Innovasjon Norge Møre og Romsdal.
– Dette er et samarbeidsprosjekt der vi forsøker å utvikle ny støpeteknologi for produksjon av harde aluminiumslegeringer til anvendelse i biler, forteller teknologisjef Håkonsen.
Alt utvikles i Sunndal
Hycast utruster aluminiumsstøperi med det som trengs fra rensing av metallet til støpeformer for ferdige produkter, det vi kaller støperilinjen.
– All teknologien selskapet selger er utviklet i Sunndal, både smertebehandlingsutstyr og støperiutstyr, sier Håkonsen, som er stolt av at de er det ledende kompetansemiljøet for støperiteknologi med forskingssenteret, og Europas største støperi, som altså ligger her på Sunndalsøra.
Hycast selger mye av sin støperiteknologi til Hydro, men det desidert største markedet for teknologibedriften ligger i Kina. Deretter følger Europa, Midtøsten, Nord-Amerika og USA. Det er drøye ti år siden eventyret i Kina begynte og verdens største land er nå blitt deres desidert største marked. Nå vendes øynene mot India i håp om at et nytt internasjonalt marked trenger teknologi fra mørekysten.
Søttet til forprosjekt
Hycast har også fått støtte fra Innovasjon Norge til et forprosjekt: «Automatisert rensking av støperi-vakumkanaler».
– Her ser vi på mulighetene for å automatisere arbeid som i dag uføres manuelt, og der operatørene er eksponert for flytende metall og varmestråling. Begge de nevnte prosjektene er pågående og Innovasjon Norge sin støtte har vært utløsende, sier Håkonsen.
 
"
https://www.innovasjonnorge.no/no/tjenester/kundehistorier/2021/link-analytix/,FN har vedtatt å halvere matsvinn innen 2030. Med støtte fra Innovasjon Norge har Link Retail utviklet teknologi som gjør at dagligvarebutikker kan kaste mindre mat. Vekstpotensialet og klimaeffekten er stor.,"Det kastes mye mat i husholdninger og i butikker. Oslo-selskapet Link Retail har gått sammen med dagligvarekjeden MENY i et banebrytende matsvinnprosjekt. Brødsvinnet skal reduseres med 30 prosent på et år, noe som tilsvarer en million brød og 600 tonn reduserte CO2-utslipp.
Innovasjon i dagligvarebransjen
- Dette prosjektet treffer godt FNs bærekraftmål om redusert matsvinn. Det vil være en stor miljøgevinst dersom prosjektet er vellykket, og forhåpentligvis vil det føre til ytterligere innovasjon i dagligvarebransjen. Selv små forbedringer i vareflyt og rutiner kan gi store og positive utslag for miljøet, sier Vidar Dramstad, leder for utvikling og omstilling i Innovasjon Norge Oslo Viken, og legger til at matsvinnprosjektet fikk 1,6 millioner kroner i støtte fra Miljøteknologiordningen.
 
","
 
Sammen med datterselskapet Link Retail utvikler Link Analytix digitale verktøy for detaljhandelen. Selskapene kombinerer innsikt i kundeatferd og salgsmønster med innovativ teknologi. I samarbeidsprosjektet med MENY er det utviklet programvare som kan forutsi riktig mengde av hvert ferskvareprodukt gjennom dagen, slik at butikkene kan steke og tilby deretter.
- Løsningen fungerer utrolig bra. Vi er allerede på 30 prosent reduksjon i brødsvinnet og ser at potensialet er høyere, sier Simon Fossum, leder for prosjektet i Link Retail.
Søkelys på bærekraft
Selskapet erfarer at deres måte å bruke salg i sanntid på er nytt og unikt. Kombinasjonen av kompetanse og erfaring gir en gunstig posisjon til å bistå dagligvarehandelen med å optimalisere salg, minimere svinn og forbedre miljøprofilen. Ambisjonen er å bli en internasjonal ledende leverandør av innsikt, analyse og teknologi for detaljhandelen.
- Vi vil satse enda mer på prosjekter og prosesser som har søkelys på bærekraft, og mener bestemt at vi vil finne gode løsninger for alle ferskvarekategoriene. Neste kategori ut blir nok frukt og grønt, som er «svinnverstingen» i dagligvarebutikker i dag, forteller Fossum.
Piloter i Europa
Link Analytix, som ble etablert i 2015, har hatt en solid vekst siden starten og løsningene tas i bruk i over 20 land. Sammen med datterselskapet kan de vise til en samlet omsetning på 17,5 millioner og 20 ansatte fordelt på kontorer og utviklingsmiljøer i Tallinn, Warsawa og Ankara. Salg og support driftes fra kontorene i Oslo, Berlin og Madrid.
- Koronapandemien bremset utviklingstakten, men vi ser at interessen for svinnreduksjon-løsninger nærmest eksploderer. Vi forhandler nå med en rekke store aktører i hele Europa, og det blir garantert piloter i flere av de største markedene. Det er ikke om vi skal gjøre noe, men når, poengterer Fossum, og legger til at de også er i dialog med aktører i Sør-Amerika, USA, Russland og Midtøsten.
"
https://www.innovasjonnorge.no/no/tjenester/kundehistorier/2021/touchnetix/,Trondheim-selskapet MyWo har jobbet i flere år med innovativ chipteknologi. Tidligere i år fusjonerte de med britiske TouchNetix og utvikler nå en svært sensitiv sensorchip som blant annet er attraktiv for bilindustrien.,"Gründerne Vegard Wollan og Gaute Myklebust hadde ideen som ble grunnlaget for sensorchipen. Trønderduoen jobbet tett med tidligere kolleger i det britiske selskapet TouchNetix, som kjente markedet godt. For å dra nytte av hverandres kompetanse, nettverk og innsikt gikk de sammen om å utvikle den ultrasensitive sensorchipen.
Berøringsfri berøringsskjerm
Teknologien de har utviklet gjør det mulig å bruke berøringsskjerm uten at man må berøre skjermen. Chipens sensitivitet gjør at TouchNetix kan tilby løsninger og funksjonalitet som overgår konkurrentene. Chipen kan blant annet brukes i bilindustrien, og innen forsvar, IKT og helse. Med den pågående koronapandemien kan berøringsfrie betalingsterminaler redusere faren for smitte, og den samfunnsøkonomiske gevinsten kan bli stor.
 
","
- TouchNetix AS ble etablert av erfarne gründere innen elektronikkbransjen. De er markedsorienterte og legger stor vekt på å utvikle nye løsninger sammen med kundene. Vi har stor tro på at gründerne vil lykkes med satsingen, forteller finansieringsrådgiver Hans Fredrik Emdal i Innovasjon Norge Trøndelag.
 
"
https://www.innovasjonnorge.no/no/tjenester/kundehistorier/2021/greentech-innovators/,Ved å fermentere organisk avfall skal Greentech Innovators både redusere klimautslipp og øke matproduksjon. Det skal skje ved hjelp av proteintilsetting til dyrefôr og gjødsel til produksjon av mikroalger.,"Ikke bare er matsvinnet i seg selv et problem når vi nordmenn kaster rundt 400 000 tonn mat i året. I tillegg står matavfall på søppelfyllinger for store utslipp av metangasser, og forurenser både luft og vann.
– Vårt mål og forretningsmodell har vært å gjøre noe med det organiske avfallet, og heller klare å utnytte det på en god måte og bruke det som en ressurs, forteller daglig leder og styreleder i Greentech Innovators, Ingmar Høgøy.
Sirkulær økonomi i praksis
Løsningen er ifølge Greentech Innovators å fermentere matavfall ved hjelp av melkesyrebakterier. Fra det vil selskapet produsere encelleproteiner, som skal benyttes som fôrtilsetting til fisk og kjæledyr, og næringssalter som skal brukes som gjødsel i mikroalge-produksjon. Mikroalgene vil både ta opp CO2 fra atmosfæren og kunne brukes som fiskefôr. Det vil også produseres melkesyre som kan benyttes til å produsere miljøvennlig bioplast.
Ifølge finansieringsrådgiver Ole-Andreas Smette i Innovasjon Norge Vestland, vil fermenteringsprosessen i mindre grad enn alternativ teknologi produsere skadelige miljøgasser, og vil ikke produsere drivhusgasser som metan eller CO2.
– Dette er et eksempel på sirkulær økonomi i praksis, der matavfall fra næringer og husholdninger kan utnyttes som fôrtilskudd til fisk, som igjen kan spises av mennesker. Restavfallet fra produksjonen kan brukes som et organisk gjødselprodukt, og alle næringsstoffene fra matavfallet føres dermed tilbake til næringskjeden, forklarer Smette.
 
","
 
Støtte til pilotprosjekt
Greentech Innovators fikk støtte på 2,8 millioner kroner fra Innovasjon Norges miljøteknologiordning i fjor. Pengene går til å bygge et pilotanlegg ved Flesland i Bergen, i samarbeid med renovasjonsselskapet BIR, i tillegg til egen lab.
I tillegg har teknologien, via selskapets datterselskaper, tidligere fått både tilskudd og rådgivning innen forretningsutvikling fra Innovasjon Norge.
– Det har vært helt avgjørende å få støtte fra Innovasjon Norge. Det vi gjør er å bygge opp en industri, og det krever investeringer, så det hadde ikke gått uten den støtten, sier Høgøy.
I første omgang skal pilotanlegget bearbeide avfall fra restaurant- og cateringbransjen i området, som tilsvarer omtrent 1000 tonn. Etter hvert skal det utvides til å også ta inn avfall fra husholdninger, som innebærer mellom 15 000 og 20 000 tonn.
Veien videre
Ifølge Smette forventes det at selskapet vil komme i gang med sitt første kommersielle anlegg i løpet av 2022.
– Prosjektet vil, dersom det lykkes, kunne foredle store kvanta med organisk avfall. Det er andre nasjonale og internasjonale selskaper som også jobber med dette, men Greentech har arbeidet med teknologien i mange år, har høy ekspertise og kommet langt i den biologiske og teknologiske utviklingen, sier han.
Høgøy forteller at planen er å utvide gradvis og til slutt satse på internasjonal ekspansjon. Han håper å fortsette kundereisen med Innovasjon Norge hele veien, og selskapet har blant annet søkt om midler fra Grønn plattform, samarbeidssatsingen mellom Innovasjon Norge, Forskningsrådet, Enova og Siva.
"
https://www.innovasjonnorge.no/no/tjenester/kundehistorier/2021/cycled-technologies/,Skien-selskapet Cycled Technologies utvikler et smart system for innsamling og sortering av avfall. Teknologien skal ut i det internasjonale markedet.,"Løsningen består av en digital plattform, mobile applikasjoner og smarte beholdere, kalt SmartBins som identifiserer, sporer og sorterer avfall ved hjelp av sensorer, kamerateknologi og kunstig intelligens. Personer og selskaper som bruker beholderne blir belønnet med poeng som kan veksles inn i matvarer i butikken, redusert kontorleie eller reduserte priser på treningssenteret for å nevne noe.
- Cycled Technologies utvikler teknologi og løsninger som kan bidra til økt gjenvinning og sirkulærøkonomi, både i privatmarkedet og bedriftsmarkedet. De har fått på plass gode samarbeidspartnere og jobber tett med kundene gjennom utviklingsløpet. De har et internasjonalt nettverk som er viktig når de jobber parallelt i flere markeder, forteller Marte Lønnebakke i Innovasjon Norge Vestfold og Telemark.
 
","
 
Analyserer verdifull data
Selskapets kunder har behov for gode og effektive måter å håndtere avfall på. Kundene kan være eiendomsselskaper som drifter nærings- og kontorbygg, og eiere av kjøpesentre, butikker og idrettsanlegg. Cycled Technologies kobler økosystemet, som brukere, innsamlere og gjenvinningsselskapene, sammen på en digital plattform.
Den digitale plattformen sammenstiller og analyserer en rekke verdifulle data som materialtyper, materialkvalitet, mengde og hvor og når avfallsmaterialet leveres. Innsamlere og gjenvinningselskapene får dermed svært nyttig informasjon om innsamlingspunktene og økt tilgang til gjenvinnbart materiale. Dokumentasjonen bidrar til bedre logistikk, reduserte transportkostnader og mer effektiv resirkulering.
"
https://www.innovasjonnorge.no/no/tjenester/kundehistorier/2021/innsep/,InnSep har utviklet et selvrensende filter som kan erstatte dagens separatorer. Med støtte fra Innovasjon Norge skal teknologien erobre restaurantbransjen.,"Trondheim-selskapets løsning blir i dag brukt til å rense eksosgass på skip, luft fra kompressorer og gasser i offshoreindustrien. Med tilskudd fra Innovasjon Norge skal filter-systemet nå finne veien til restaurantkjøkken for å øke brannsikkerheten.
Flere tester av filteret
Avsetningen av fett i ventilasjonskanaler kan bli flere centimeter tykt over tid og svært brannfarlig. Ved brann i slike ventilasjonssystem blir temperaturen ofte så høy at kanalene smelter og kollapser, og det oppstår brannspredning. Et annet problem er at mengden fettavsetning kan bli så stor at ventilasjonskanaler faller ned fordi festet ryker.
- Vi har testet filteret i separatoren vår med en rekke stekeoljer og vann, og ingen dråper eller partikler har kommet igjennom – ikke engang lukten. Prosessen er veldig effektiv, forteller daglig leder i InnSep, Sondre Klæboe Jacobsen.
Løsningen ble først interessant for Mælen Blikk og Ventilasjon som arbeidet på et prosjekt i nærheten, deretter kom InnSep i kontakt med bygg- og restauranteiere som skal følge brannforskriftene og møter disse utfordringene.
Planlegger masseproduksjon
I 2021 skal prototypene testes i fullskala i et innovasjonsprosjekt støttet av Innovasjon Norge. Trondheim-selskapet har mottatt flere forskjellige tilskudd i oppstart- og utviklingsarbeidet.
– Uten Innovasjon Norge kunne vi ikke fokusert på utviklingen av teknologien eller tatt ut lønn, noe som har vært helt nødvendig for fremdriften til prosjektet. Da hadde vi måttet utsette prosessen og gitt konkurrentene våre mulighet til å ta markedet fra oss, sier Klæboe Jacobsen.
 
","
 
InnSep planlegger masseproduksjon sammen med maskineringsbedriften PTM industrier når den endelige kommersielle versjonen er klar.
- I Norge alene er det mellom 5000 og 10 000 restauranter som har behov for teknologien vår. Dagens systemer for fettfjerning er sammensatt med filtre, UV-lys, kullfiltre og roterende skiver som bråker, og de kan koste mange hundre tusen kroner. Vi vil tilby en løsning til en lavere pris og med en brøkdel av driftskostnadene, forteller Klæboe Jacobsen.
"
https://www.innovasjonnorge.no/no/tjenester/kundehistorier/2021/fixrate/,"Fixrate har laget en tjeneste for bedrifter som vil gjøre store bankinnskudd. Nylig landet Steinkjer-selskapet en emisjon på 19,5 millioner kroner fra Schibsted Growth.","Tjenesten som er utviklet skal gjøre det enklere for bedrifter og banker å finne hverandre. På den digitale markedsplassen får investorene oversikt over mulige banker å plassere penger i, og bankene tilgang til et større marked av mulige kunder.
- Denne løsningen åpner for nye relasjoner, og er med på å effektivisere et marked som tidligere var tungrodd og satt. Hele prosessen for å bli kunde i en ny bank og gjøre et innskudd kan ordnes på mindre enn ti minutter, sier gründer og daglig leder i Fixrate, Brynjar Ellingsen.
Et utløsende innovasjonstilskudd
Finansteknologi-selskapet trengte penger for å realisere idéen og utvikle tjenesten, og tok kontakt med Innovasjon Norge da de startet opp i 2016. Siden den gangen har de mottatt flere finansieringstjenester, som oppstartlån, distriktrettet tilskudd, innovasjonstilskudd og innovasjonslån.
I 2020 fikk selskapet et ekstraordinært innovasjonstilskudd fra Innovasjon Norge, noe som var en medvirkende årsak til at Schibsted Growth investerte 19,5 millioner kroner i Fixrate.
 
","
 
- Samtaler med investorer stoppet opp grunnet koronapandemien, og innovasjonstilskuddet ble gitt fordi Fixrate måtte vente på investeringer. Tilskuddet fra oss kombinert med en ny prismodell fra selskapet, gjorde at de kunne holde på ansatte og opprettholde veksttakten til investorene kom på banen igjen. Det hele resulterte i en emisjon januar 2021. Det viser at innovasjonstilskuddet traff godt i annerledesåret 2020, sier kundeansvarlig i Innovasjon Norge Trøndelag, Reidar Milan Hegle.
- Vi har fokus på salg og business, og prøver å unngå alt som ikke gir vekst. Vi digitaliserer løpende egne prosesser, og ansetter folk for å ta unna oppgaver som er i ferd med å vokse seg for store for eksisterende team, forklarer Ellingsen.
Vil lykkes med eksport
Fixrates viktigste marked per dags dato er Norge, men selskapet tar sikte på å ekspandere utenfor landets grenser.
- Hvis vi klarer å skape effektive prosesser, er det ingenting i veien for å nå et marked på over 100 milliarder kroner i Norge. Hvis vi går utenskjærs, vil ti ganger det norske markedet være et konservativt anslag, mener Ellingsen.
I første omgang er det nabolandene de sikter seg inn mot. Klarer de å etablere et samarbeid med bankene, er markedspotensialet stort.
- Konseptet er enkelt: å effektivisere et lite fungerende marked. Det finnes flere land hvor markedet ligner på det norske, og vi har stor tro på å lykkes med eksport. Det er viktig både for næringslivet og velferdssamfunnet, og hvorfor skulle ikke vi få det til like bra som en bedrift fra et annet sted i verden? spør Ellingens retorisk.
Så langt har Fixrate formidlet flere milliarder kroner til bankene, og Steinkjer-selskapet har i dag 55 banker og rundt 200 bedrifter på kundelisten. Bankene på kundelisten er i hovedsak lokale og regionale sparebanker, og investorene består primært av kjente bedrifter eller offentlige virksomheter av en viss størrelse. Eksempler er Protector ASA, Norges Råfisklag, Bergen Kommune og NEL Hydrogen ASA. Dette er store selskaper som til tider har overskuddslikviditet de ønsker å plassere.
"
https://www.innovasjonnorge.no/no/tjenester/kundehistorier/2021/secure-practice/,Secure Practice tilbyr nettskytjenester for cybersikkerhet til næringslivet. Trondheim-selskapet har nå brukere i 30 land.,"Cyberkriminelle misbruker svært ofte e-post i forbindelse med svindel og hacking. Alle kan bli berørt, og misbruket fører ofte til økonomiske tap og tap av konfidensielle data.
Secure Practice sitt første produkt, MailRisk, ble laget for å bekjempe denne kriminaliten. Produktet er en knapp som legges til i Outlook og Office 365, og som ansatte kan trykke på dersom de mottar en e-post de synes er mistenkelig. Brukeren får opp et vindu med veiledning rundt e-postens troverdighet, samtidig som skytjenesten samler inn data om den mistenkelige e-posten. Slik blir det raskt avdekket om flere er rammet, og farlige e-poster som har passert både spamfilter og antivirus kan uskadeliggjøres.
Kundevekst og nye tjenester
Trondheim-selskapet har lansert flere verktøy innen sikkerhet og personvern etter MailRisk i 2018, for eksempel en tjeneste for måling av menneskelig cyberrisiko. I dag har de flere enn 50 000 brukere fra 500 virksomheter i 30 land.
- Vi gjør nå mye mer enn ""bare"" å analysere mistenkelig e-post. Vi er på vei til å tilby en komplett plattform for å håndtere menneskelig cyberrisiko i virksomheten, sier Erlend Andreas Gjære som er co-founder og CEO i Secure Practice.
 
","
Finansiering fra EU
Han forteller at støtten fra Innovasjon Norge har vært avgjørende for satsingen.
- Oppstartfasen er kritisk, men støtten gjorde at vi kom raskt i gang med et markedsavklaringsprosjekt i 2017. Deretter fikk vi kommersialiseringstilskudd og kunne øke innsatsen på både markedsarbeid og utvikling, i tett samarbeid med våre første pilotkunder. Vi fikk også innvilget ekstra midler til kommersialisering da vi mottok Seal of Excellence fra EU, som var et resultat av vår søknad til SME Instrument-programmet.
Secure Practice har mottatt finansiering, rådgivning og deltatt på flere kurs i regi av Innovasjon Norge.
- Gründerne har imponert oss med markedsarbeidet de har gjort i prosjektet. Kombinasjonen av teknisk kompetanse og markedskompetanse er ganske unik i gründerverdenen. De har jobbet metodisk med marked og vært aktive inn mot media, noe vi mener kan være en viktig suksessfaktor for et nystartet selskap, sier finansrådgiver Janina Lamøy i Innovasjon Norge Trøndelag.
Hjelp fra Innovasjon Norge i London
I 2018 vant selskapet Outstanding Security Performance Award for «Beste nye sikkerhetsprodukt». Prisen ga verdifull oppmerksomhet, og en enklere vei inn til både kunder og samarbeidspartnere. Typiske samarbeidspartnere er IT-driftsleverandører og rene sikkerhetsselskaper. Kundene finnes både i offentlig og privat sektor - både i Norge og internasjonalt.
- Med hjelp fra Innovasjon Norge i London, har vi gjennomført markedsundersøkelser og kartlagt kundebehov, og har en god plan for internasjonalisering og videre skalering av selskapet, sier Gjære.
"
https://www.innovasjonnorge.no/no/tjenester/kundehistorier/2021/corvus-energy-og-lmg-marin/,"Ved å samkjøre batterier med brenselceller på hydrogen, skal Corvus Energy, LMG Marin og konsortiet deres knekke koden for effektiv og utslippsfri skipsfart.","Det skjer store ting innenfor både batteri og hydrogen i maritim sektor, men det finnes begrensninger ved begge løsninger. For elektriske fartøy ligger utfordringen i rekkevidde og ladeinfrastruktur, mens utfordringene for rene hydrogenløsninger er lavt produksjonsvolum, høye driftskostnader og kort levetid.
Corvus Energy har utviklet dedikerte batterisystemer til maritim bruk i tolv år og er i dag verdens største leverandør av maritime batterisystemer. Sammen med skipsdesignfirmaet LMG Marin, og et konsortium bestående av Equinor, Norled, Wilhelmsen, NCE Maritime CleanTech og Universitetet i Sørøst-Norge, har selskapet, med støtte fra Innovasjon Norge, satt i gang et prosjekt hvor hydrogen og batteri skal kombineres.
Tilskudd på 50 millioner
– Denne teknologien kan bli en del av løsningen for å nå EUs mål om nullutslipp innen 2050, og passer godt inn i regjeringens handlingsplan for grønn skipsfart, sier finansieringsrådgiver i Innovasjon Norge Vestland, Sandra Vespestad.
 
","
 
Miljøteknologitilskuddet som har blitt tildelt dette prosjektet er på over 50 millioner kroner, og det største Innovasjon Norge Vestland bevilget i 2020. Ifølge Vespestad vitner det om høy tillit til at prosjektet vil kunne resultere i verdiskaping for Norge i form av økt eksportpotensial og nye arbeidsplasser.
Forutsetning å ha Innovasjon Norge på laget
– For å kunne løse utfordringen med det grønne skiftet i maritim sektor, må man blant annet få redusert prisen på brenselceller, økt tilgjengeligheten på teknologien og økt kapasiteten i markedet, forteller Vespestad.
Corvus Energys forretningsstrategi på batteriprodukter er å utnytte storskala-fortrinnet til bil- og landbaserte battericeller, som Corvus tilpasser til maritim bruk. Den samme kjernekunnskapen skal selskapet bruke i utviklingen av brenselceller for hydrogen.
I stedet for å forske frem sine egne maritime brenselceller fra bunn, som er en del av det som gjør maritime brenselscellesystemer lite kostnadseffektive, skal Corvus Energy kjøpe masseproduserte bil- og landbaserte brenselscellemoduler fra Toyota, som deretter vil tilpasses til maritim bruk.
I tillegg skal brenselcellene samkjøres med batterier, som skal avlaste og optimalisere bruken av brenselcellene. LMG Marin skal sørge for at systemet fungerer i et bredt segment av forskjellige skipsløsninger.
– Å få med Innovasjon Norge på laget var en forutsetning. Jeg er veldig glad for at flere så potensialet i dette, og jeg har tro på at det kan bli noe stort, sier Torbjørn Bringedal, daglig leder i LMG Marin.
Vil bli verdensledende
Corvus Energy har et mål om å ta samme posisjon som på maritime batteriprodukter, og også bli verdensledende leverandør av maritime brenselceller.
– Om prosjektet lykkes, vil det styrke norske næringsaktører i det globale kappløpet om å tilby nullutslippsteknologi innen skipsindustri og maritim miljøteknologi. Prosjektdeltakerne har verdensledende kompetanse innenfor utvikling og drift av energieffektive energiløsninger til sjøtransport, sier Vespestad.
Nå skal Corvus Energy gjennom en omstrukturering for å sette 20 stillinger på utviklingen av brenselcellene. De vil også lage sin egen storskala produksjonslinje. I tillegg setter LMG Marin av tre designere på prosjektet samt at hele konsortiet bistår inn på sine ekspertområder.
Ikke mulig uten Innovasjon Norge
– Både Corvus Energy og LMG Marin har gjennom flere vellykkede prosjekter bevist at de evner å tenke nytt og at de er villig til å investere tid og ressurser i innovasjon og utvikling, mener Vespestad.
Prosjektet skal vare over tre år, og innen da skal det første produktet være klart. Prosjektdirektør Kristian Holmefjord er imidlertid tydelig på at det ikke hadde gått uten støtten fra Innovasjon Norge.
Fordi det fortsatt vil ta tid før hydrogen er kostnadseffektivt sammenlignet med andre typer drivstoff, har investeringen høy risiko og ville vært vanskelig å rettferdiggjøre rent økonomisk hvis vi sto uten støtte, mener Holmefjord.
– Vi hadde ikke vært der vi er i dag uten Innovasjon Norge, sier han.
"
https://www.innovasjonnorge.no/no/tjenester/kundehistorier/2021/oceanize/,En liten bedrift på Ottersøya har tatt opp kampen mot et stort miljøproblem: plastavfall fra havbruk- og landbruksnæringen. Ved å videreforedle avfallet kan det brukes til produksjon av nye produkter.,"Oceanize, bestående av de to datterselskapene Containerservice Ottersøy (COAS) og Norwegian Plastic Recycling (NOPREC), har blitt en nasjonal spydspiss innenfor resirkulering av plastavfall.
Siden 2011 har COAS, ved hjelp av en mobil kvern, hentet marint avfall fra Stathelle i sør til Øst-Finnmark i nord. Selskapet har blant annet samlet inn rundt 17 000 tonn kassert utstyr fra havbruksnæringen. COAS sorterer og bearbeider avfallet, før det går videre til NOPREC, som gjør det om til plastgranulat. Deretter selges granulatet videre og blir brukt til å lage nye produkter.
Vinn-vinn for alle
Hver kilo med plast som nyproduseres og til slutt forbrennes, slipper ut fem kilo med CO2. I dag klarer NOPREC å gjenvinne 3500 tonn plast årlig. Det sparer altså samfunnet for et CO2-utslipp på 17 500 tonn årlig – tilsvarende et gjennomsnittlig utslipp fra omtrent 10 000 biler!
– Oceanize tar tak i et stort miljøproblem og skaper en sirkulærøkonomi som blir vinn-vinn for alle. Det bidrar til verdiskaping og en betydelig reduksjon av plastproblemet - det er unikt, mener finansieringsrådgiver i Innovasjon Norge Trøndelag, Roger Hatling.
 
","
 
God veiledning fra Innovasjon Norge
Selskapet har hatt et kundeforhold med Innovasjon Norge i mange år og fått bistand på forskjellige områder, både utviklingsmidler gjennom den nasjonale miljøteknologiordningen, investeringsstøtte gjennom regionale distriktsmidler og såkalt mentorstøtte, hvor selskapet blir koblet til en ekstern mentorressurs.
– Vi har hatt veldig god hjelp fra Innovasjon Norge. Etter et langt kundeforhold, kjenner de oss godt og gir oss god veiledning som vi er veldig fornøyde med, sier selskapets bærekraftrådgiver, Helene Øyangen Lindberg.
En pioner
Oceanize så dagens lys allerede i 1979, med innsamling og håndtering av næringsavfall. I dag har selskapet rundt 30 ansatte og er en av landets største innsamlere av plast. 100 prosent av plasten de samler inn fra næringslivet gjenvinnes – enten som materialgjenvinning eller energigjenvinning.
Og ingenting tyder på at det lille Trøndelag-selskapet har planer om å bremse utviklingen med det første. De er i gang med å etablere en ny produksjonslinje for å kunne gjenvinne flere plasttyper, og å heve egen kompetanse og videreutvikle metoder og prosesser.
De vil dessuten etablere et eget laboratorium for å kunne analysere all plast i gjenvinningsprosessen, slik at de kan oppfylle plastindustriens strenge krav til dokumentasjon av plastgranulatets kvalitet og egenskaper.
– Vi skal være det kompetansemiljøet som man henvender seg til. Vi vil være et resirkuleringsanlegg for industriplast for hele Norge, sier Lindberg.
Ifølge Hatling er selskapet en pioner innen sitt område, og han mener det er helt spesielt at den lille distriktsbedriften har klart å ta en slik rolle som de har gjort nasjonalt.
– Menneskene bak Oceanize har bygget opp og investert mye.  De har utviklet egen teknologi og tatt risiko med investeringer som ikke nødvendigvis gir lønnsomhet på kort sikt, men som krever ambisjon og tålmodighet. Slik har de bygget en business, skapt arbeidsplasser og i tillegg hjulpet miljøet. Jeg er imponert over pågangsmotet og drivkraften selskapet har, sier han.
"
https://www.innovasjonnorge.no/no/tjenester/kundehistorier/2021/checkware/,Teknologiselskapet CheckWare har utviklet programvare der pasienter rapporterer helsetilstanden sin over nett. Koronasituasjonen har gjort løsningen enda mer aktuell.,"- Under koronapandemien har dette vært en smart løsning for å ivareta pasienter uten at de må møte opp til en time. Hvis det viser seg at det ikke er behov for oppfølging, slipper de å dra til legen, sier Heidi Blengsli Aabel, administrerende direktør i CheckWare.
Selvrapporteringsløsningen er nå i bruk i alle helseregioner i Norge, og innen psykiatri og rusomsorg bruker 100 prosent av helseforetakene programvaren. Kongstanken er at pasientrapporterte data skal brukes til å forbedre behandlingstilbudet. Selskapet er allerede etablert i Storbritannia og Polen, og ser i første omgang videre mot Sverige.
","
- Vi må ut av Norge og skalere internasjonalt. Jeg tror ingen norske helseteknologiselskaper vil overleve på sikt om de kun har Norge som marked, understreker Blengsli Aabel.
Tre innovasjonskontrakter
- CheckWare bidrar til å nå FNs tredje bærekraftmål om god helse. Pasienten kan selv rapportere om egen helsetilstand på klinikken eller hjemmefra og slipper å forflytte seg unødig til en time eller et opphold på en helseinstitusjon. Klinikerne kan på sin side følge pasienten under hele behandlingsforløpet. Dette frigjør ressurser og øker kvaliteten på behandlingene, forteller Hans Fredrik Emdal, kunderådgiver Innovasjon Norge Trøndelag.
 
"
https://www.innovasjonnorge.no/no/tjenester/kundehistorier/2021/jentene-pa-tunet/,"Med håndlaget sjokolade basert på de beste råvarer, har Jentene på Tunet skapt arbeidsplasser lokalt og får internasjonal anerkjennelse for sine estetiske og velsmakende produkter.","- Vi gjør ikke dette primært for oss selv - men for å skape arbeidsplasser, et tilbud bygda kan være stolte av og et tilbud som faller i smak. Vi vil samle folk i trivelige omgivelser - rett og slett, spre og skape Sjokoladefryd, sier Iris Aune fra Jentene på Tunet.
Fra tilleggsnæring til 500 forhandlere
Iris Martinsen Aune er den nordnorske kokken og kostholdsøkonomen som har blitt Selbus svar på Willy Wonka. Ektefellen Eivind Aune er gårdsgutten med MBA i Marketing som ofret fjøset for å fullføre sjokoladeeventyret. Sommeren 2020 åpnet de Trøndelags flotteste sjokoladefabrikk. Nå ønsker de alle sjokoladeelskere velkommen til gårds, der de blant annet byr på forskjellige smaksvarianter av hovedproduktet Sjokoladefryd.
Ideen startet i 2015, da ekteparet drev Selbutunet kurs- og konferansesenter og måtte ha noe å gjøre de dagene de ikke hadde gjester der. De lagde sjokolade som dessert på menyen til kurs- og konferansegjestene. Gjestene mente sjokoladen smakte fantastisk og kjøpte stadig mer sjokolade med hjem. Deretter var veien kort til å selge kurs- og konferansesenteret og satse fullt på sjokoladeproduksjon. 
De startet selskapet Jentenepaatunet AS og fikk første tilskudd av Innovasjon Norge i 2018. Deretter har de fått rådgivning, bedriftsutviklingstilskudd og investeringstilskudd fra Innovasjon Norge. 
- Forretningsutvikling koster penger og krever kompetanse. Innovasjon Norge har bidratt med risikoreduksjon og reduksjon av likviditetsutfordringer gjennom tilskudd, samt kompetanse og sparring. De har også gitt oss viktig synlighet i markedet, sier Eivind. 
Jentene på Tunet har gått fra to til over 500 forhandlere på kort tid. 70% av salget går via forhandlere (dagligvare, hoteller, delikatessebutikker, cafeer og restauranter), 15% er direktesalg til bedriftskunder, og 15% er direktesalg via nettbutikk og egen gårdsbutikk. De har størst dekning i Midt-Norge, men har forhandlere over hele Norge.
Bedriften fra Selbu har også et betydelig samfunnsengasjement. Utover 12 faste ansatte gir bedriften deltidsarbeid til en stor gruppe lokal ungdom, arbeidstrening og språktrening for flere innflyttere til Selbu kommune. Jentene på Tunet jobber bevisst med mangfold når de sysselsetter, og blant de ansatte er det flere med innvandrerbakgrunn. 
Videre vekst og drøm om utlandet
Bedriften har vokst raskt på kort tid, og har doblet omsetningen hvert år siden oppstart. Sammen med Innovasjon Norge har Jentene på Tunet planlagt og bygd om driftsbygningen til sjokoladefabrikk. Både søker og rådgiver mente 1000 kvadrat driftsbygning ville gi rikelig med plass.
- Vi flyttet 'hjem' i juni i 2020 - i en totalrenovert driftsbygning - og allerede nå er vi i gang med å utvide med nok et bygg, sier Eivind.
Selv om mye har skjedd på kort tid mener ekteparet at sjokoladereisen fortsatt er i startgropen. De ser mange muligheter og drømmer om å ta sjokoladen utenfor Norges grenser. 
Et godt kjerneteam har vært avgjørende for å vokse. Iris på produktutvikling, Eivind på salg og forretningsutvikling og stadig flere og dyktige kolleger. Markedspotensialet mener de selv er stort, men tid og penger begrenser veksttakten. Bedriften har mange ideer om nye produkter, og ser også for seg salg av andres produkter i et veletablert og voksende forhandlernettverk. 
- Det selges sjokolade fra mange nasjoner i Norge, men det er lite norsk sjokolade i utlandet. Dette vil vi gå i bresjen for å få gjort noe med! Vi har allerede varemerkeregistrert «Northern Lights Chocolate» i hele EU, sier Eivind om drømmen om å satse internasjonalt. 
De har vært i kontakt med Innovasjon Norge sitt utekontor i London og fått eksportrådgivning fra deres kunderådgiver i Innovasjon Norge Trøndelag. 
- Det ene er det økonomiske, men det å ha noen å spørre, ha en støtte i ryggen som pusher oss og hele tiden har troa betyr så enormt mye for oss. Særlig nå som vi skal starte med eksport, sier Iris om støtten fra Innovasjon Norge.
Har vunnet priser
Jentene på Tunet har vunnet medalje i International Chocolate Awards fire år på rad (2017, 2018, 2019 og 2020) og ble «Årets nykommer» under matfestivalen i Trøndelag i 2017 for sin Nordlyssjokolade. I 2020 vant de hele to gull, tre sølv og en special award i International Chocolate Awards, og er ifølge juryen “Skandinavias beste sjokolade”.
Bedriften vant i 2020 den nasjonale bedriftsutviklingsprisen i landbruket.
- Jentene på Tunet er en god representant for den spennende kreativiteten og nyutviklingen som skjer i og i tilknytning til landbruket, sa landbruks- og matminister Olaug Bollestad om vinneren. ",Kontorer som har bidrattTrøndelagStorbritannia
https://www.innovasjonnorge.no/no/tjenester/kundehistorier/2021/turbulent-flux/,"Turbulent Flux har utviklet programvare som kan overvåke og forutsi mengden av olje, gass og vann som strømmer i brønner og rørledninger i sanntid med stor nøyaktighet. Ambisjonen er å operasjonalisere programvaren på olje- og gassfelt over hele verden.","Sanntidsinformasjonen er viktig for å produsere mest mulig effektivt og unngå miljøskadelige hendelser. Markedet er svært og globalt, og mange operatører tar allerede den norske løsningen i bruk.
- Vi har jobbet med strømning-simulering i flere tiår. Bransjen har et behov for mer skalerbare, fleksible og økonomiske programvareløsninger for sanntidsdata, og våre kunder i Europa, Nord-Amerika og Asia viser at det er en stor global etterspørsel, sier Halvard Ellingsen, CEO i Turbulent Flux.
Det Oslo-baserte programvareselskapet ble dannet i 2016 ut fra et ønske om å forenkle komplekse arbeidsprosesser og å redusere beslutningstiden innenfor flerfasestrømning av væsker og gass i brønner og rørledninger. CTO i selskapet, Lars Wollebæk, var tidligere sjefsarkitekt for Schlumbergers OLGA-programvare og hele teamet har lang erfaring fra fagområdet.
Rask utvikling med Innovasjon Norge
Innovasjon Norge har vært en viktig partner for selskapet de siste årene og bidratt til den raske utviklingen de har hatt.
- Turbulent Flux er en sentral aktør innenfor flerfasestrømningskunnskap i Norge, og spennende å følge og støtte, sier Hans Inge Bollingmo, seniorrådgiver i Innovasjon Norge.
Programvareselskapet har blant annet mottatt tilskudd til kommersialisering og innovasjonslån.
 
","
 
- Å jobbe med Innovasjon Norge har gitt oss muligheten til å utvikle teknologien vår raskt og grundig, og dette har ført til at vi har klart å påta oss større prosjekter som raskere har gjort det mulig for oss å få tilbake avkastningen, sier Ellingsen.
De ble introdusert for flere skiferoljeoperatører på Innovasjon Norges globale vekstprogram Global Growth North America i 2018, noe som resulterte i nye kunderelasjoner i et veldig spennende marked for dem.
- Strømning-simulering er relativt nytt for skiferoljeproduksjon, men det har allerede vist seg å være veldig nyttig for flere viktige aktører, understreker Ellingsen.
Unik nøyaktighet
Programvareapplikasjonene selskapet har utviklet overvåker, forutser og vurderer mengden strømninger, risiko for ustabilitet og avsetning av voks. Den bruker et unikt hybridteknologiprinsipp - prediktive egenskaper til fysiske modeller er kombinert med maskinlæringsmodeller som hjelper å automatisk korrigere data over tid. Dette sikrer et enestående nivå av nøyaktighet.
Å ha sanntidsdata av høy kvalitet gir grunnlag for å optimalisere produksjonen, og redusere økonomiske og miljømessige kostnader.
- Behovet for fysiske målere og instrumentering, arbeidstimer og felttjenester blir mindre. En operatør kan for eksempel redusere behovet for brønntestingsutstyr betydelig og med det spare millioner av dollar årlig, fremhever Ellingsen.
Satser mer på digitalisering
Covid-19-situasjonen har skapt muligheter for Oslo-selskapet og styrket relasjonene med operatører globalt.
- Der vi tidligere så en positiv, men langsom tilpasning til slike digitale løsninger, har de siste tolv månedene vist at operatørene gjør endringer og satser på digitalisering og automatisering, sier Julia Weiss, Chief Marketing & Communication Officer hos Turbulent Flux, og legger til:
- Produksjonsselskaper er mest opptatt av effektiv drift og nå utslippsmålene sine. Digital teknologi, automatisering og dataintegrasjon er viktig for å oppfylle dette.
Fremtidens CO2-rådgiver
Turbulent Flux er i tett dialog med bransjeaktører som Aker BP og Petronas, og diskuterer hvordan produksjonsoptimalisering bidrar til å nå bærekraftmålene. Det neste de planlegger er å videreutvikle teknologien for å bidra til sikrere og mer effektiv CO2-transport.
- Flerfaseteknologi har vært helt avgjørende for en effektiv utbygging av norsk sokkel og offshore energiproduksjon globalt. Vi vet at teknologien også vil være avgjørende for sikker CO2-transport og et viktig bidrag i det grønne skiftet, sier Weiss.
Hun forteller at ved å overvåke hva som skjer i brønnene og rørledningene, kan strømning-simuleringer hjelpe til å undersøke og forstå relevante karbonutslippsscenarier og foreslå optimale driftsprosedyrer, prioriteringer og innstillinger.
- Optimalisert produksjon og lavere utslipp gir også høyere effektivitet, poengterer Weiss.
"
https://www.innovasjonnorge.no/no/tjenester/kundehistorier/2021/leroy-sjotroll/,Med støtte fra Innovasjon Norge har Lerøy Sjøtroll installert verdens første oppsamlingssystem for slam i fiskemerder. Avføringen sendes til Danmark for å kunne bli salgbar biogass.,"Utslipp i form av slam fra havbruk er et voksende problem, spesielt i enkelte fjorder med lav utskiftning av sjøvann. I samarbeid med teknologiselskapene Lift Up og Aquapro har havbruksselskapet Lerøy Sjøtroll utviklet en helt ny slamoppsamlingsteknologi for å fjerne naturlige avfallsstoffer, som fôr-rester og avføring, fra fiskemerder.
– Det naturlige økosystemet på havbunnen har godt av litt utslipp av organiske materialer fra merdene, det fungerer som gjødsel. Problemet oppstår når mengden slam overgår naturens egen tåleevne, noe som kan skje i fjorder med lavt oksygennivå i bunnvannet, sier Nina Møgster, som er daglig leder i Lerøy Sjøtroll.
Pilotprosjekt på Vestlandet
Havbruksselskapet har i dag 40 anlegg i Hordaland, med enten laks eller ørret. Tre av disse anleggene ligger i Sørfjorden ved Osterøy. Dette er en terskelfjord, hvor innløpet fra sjøen er smalt, noe som gir utfordringer knyttet til lav vannutskiftning og oksygenfattig vann nær bunnen. Her ble det første pilotprosjektet installert allerede i august 2020.
Slammet fra fiskene samles opp i en finmasket not som er installert nederst i merden. Deretter pumpes det opp gjennom et filtreringssystem og over i en tank som ligger på overflaten. Avfallet fraktes så bort fra anleggene i båter. 
– Det er for tidlig å trekke konklusjoner om hvilken effekt det har på miljøet på havbunnen, men vi ser at vi klarer å samle opp store mengder slam, og at fisken ikke ser ut til å bli påvirket negativt av den nye teknologien, sier Møgster.
Viktig med støtte fra Innovasjon Norge 
Prosjektet fikk støtte av Innovasjon Norge gjennom miljøteknologiordningen på sirka 6,5 millioner kroner. Møgster presiserer at det var en nødvendig risikoavlastning for at havbruksselskapet kunne sette i gang med prosjektet.
– Vi fikk tildelt støtten i mars 2020, akkurat i det pandemien gjorde både markedet og økonomien mer usikkert. Hadde vi ikke hatt kapitalen og midlene for prosjektet allerede da, kan det hende det hele hadde blitt utsatt. I tillegg gir støtte også anerkjennelse av selve prosjektet, som har vært motiverende for de som har jobbet med dette, sier hun.
 
","
 
Kan tjene på slam
Tore Alfeim er finansieringsrådgiver i Innovasjon Norge og har hatt mye med prosjektet å gjøre. Han mener det er viktig at Innovasjon Norge støtter aktører som utvikler ny teknologi som sørger for en mer bærekraftig oppdrettsnæring. 
– I denne situasjonen var de flere selskaper som til sammen satt på teknologien og løsningene, men de kom ikke videre før noen investerte i prosjektet. Det at de bruker tid og ressurser på å teste verdikjeder for gjenbruk av avfallsstoffer er veldig spennende å følge med på. Erfaringer fra andre områder tilsier at økt volum kan skape større etterspørsel. På sikt kan det bli et lønnsomt prosjekt for dem, sier han. 
Sender slam til Danmark
Slam består utelukkende av organiske materialer, dermed kan det omdannes til andre biologiske produkt. Gjennom avtaler med transportbåter og biogasselskap sendes slammet fra Lerøy Sjøtroll til Danmark der det omgjøres til biogass.
– Vi har hele tiden hatt et mål om å utvikle prosjektet til å bli sirkulærøkonomisk gjennomførbart. Enn så lenge er det en negativ verdi på slam, som gjør at vi betaler for at det skal hentes og leveres, men vi ser veldig positivt på hvilke muligheter dette kan gi for fremtiden, sier Møgster.
Selskapet har også satt av midler til å forske på å bruke slam til jordforbedring landbruket.
"
https://www.innovasjonnorge.no/no/tjenester/kundehistorier/2021/waterise/,"Waterise har utviklet en ny metode for å avsalte sjøvann på en mer effektiv og miljøvennlig måte, ved å bruke norsk undervannsteknologi.","Ifølge Unicef mangler mer enn 600 millioner mennesker i verden rent drikkevann. For store deler av verden er avsaltet sjøvann den eneste tilgjengelige kilden for ferskvann, men til nå har slik avsalting foregått på land og vært både dyrt, energikrevende og forurensende.
En bærekraftig metode
Ved hjelp av norsk olje- og gassteknologi har Waterise funnet en ny og bærekraftig metode. Ifølge selskapets administrerende direktør, Niels Petter Wright, vil deres standardmodul kunne produsere 50 000 kubikkmeter med rent vann i døgnet. Det er nok til å dekke behovet til omtrent 250 000 mennesker.
– Samtidig er det ventet at det vil bli en økning i behovet for avsaltet vann på mer enn 70 millioner kubikkmeter i døgnet på verdensbasis. Markedet er således meget stort, og det er et svært gunstig tidspunkt å gå inn i dette markedet med ny teknologi, sier Wright. 
– Norsk offshoreteknologi vil etter hvert ha behov for nye bruksområder. Waterise har forstått dette og grepet muligheten. Resultatet er på god vei til å bli en revolusjonerende forbedring av verdens mest brukte avsaltingsteknologi. Dette vil gi en rimeligere, mindre energikrevende og mer miljøvennlig produksjon av drikkevann, sier Bjørn Aage Seem Holmen, seniorrådgiver i Innovasjon Norge og kundeansvarlig for Waterise.
 
","
 
Sparer energi og miljø
Det er mange som i lang tid har forsøkt å finne en metode for å flytte prosessen under vann og dermed spare energi ved å bruke såkalt hydrostatisk trykk, altså trykk fra vannet, som energikilde. Men ingen kom i mål med en fungerende løsning - før nå.
– Det startet med fire godt erfarne ingeniører, som hadde jobbet i enten olje og gass eller leverandørselskaper, og som hele arbeidslivet har vært kjent med og jobbet med undervannsteknologi. Videre har vi fått om bord dyktige ingeniører som kommer fra avsaltingsbransjen og som vil kunne kombinere teknologiene fra de to bransjene, forteller Wright.
– Vi har i realiteten ikke innovert noe grunnleggende ny teknologi for å gjøre det. Vi baserer oss på standard teknologi som i dag brukes på land, men setter den på havbunnen, og dermed oppnår vi besparelser og forbedringer av teknologien, forklarer direktøren.
I tillegg til energibesparelsen og reduksjonen av klimagassutslipp, sparer undervannsteknologien også miljøet på andre måter. Landanleggene slipper nemlig ut høyt konsentrert saltvann, som er skadelig for omgivelsene på land. Dette unngår man ved å slippe ut saltvannet langs havbunnen.
Tilskudd til demonstrasjon
Fra sommeren 2018 jobbet de fire ingeniørene med ulike alternativer for å bruke norsk olje- og gassteknologi for å produsere vann. Senere på høsten sendte de patentsøknaden, som ble innvilget.
Etter å ha fått de første investorene om bord, besluttet selskapet seg for å bygge en demonstrasjonsrigg for å vise at patentet fungerte.
Her kom også Innovasjon Norge inn med tilskudd fra Miljøteknologiordningen til bygging av riggen og testgjennomføring. Demonstrasjonen fant sted sommeren 2020, i Boknafjorden utenfor Stavanger.
Ifølge seniorrådgiver Holmen viste Waterises enkeltmodultesting at alle komponenter fungerer i naturlige omgivelser. Teknisk risiko knyttet til første kommersielle anlegg er dermed vesentlig redusert.
– Waterise kan plutselig sitte med nøkkelen til hvordan man løser den stadig økende etterspørselen etter rent vann på en bærekraftig måte. Lykkes selskapet i kommersialiseringen vil det i tillegg gi mange lønnsomme og robuste kompetansearbeidsplasser i Norge - i et fritt marked uten subsidier. Slike selskap er mangelvare, sier Holmen. 
Ser frem til å gå internasjonalt
Waterise har også fått tilskudd fra Innovasjon Norge til kommersialiseringsaktiviteter frem mot første fullskalaanlegg. Hovedfokuset i dette arbeidet har vært å kartlegge markedet og identifisere potensielle kunder.
Som de fleste andre selskaper har også Waterise blitt rammet av koronaårets restriksjoner.
– Nå ser vi frem til at vaksine kommer, slik at vi kan reise igjen. Våre første prosjekter vil sannsynligvis være i Rødehavet (Saudi-Arabia og Egypt), og det er ikke mulig å gjennomføre verken kommersielle møter eller tekniske operasjoner uten at vi kan få gjennomført og dokumentert vaksinering. Sånn sett er vi nå i en krevende situasjon, forteller Wright.
"
https://www.innovasjonnorge.no/no/tjenester/kundehistorier/2021/exentric/,Exentric har utviklet et system som forbedrer belysning under boring og rehabilitering av tunneler.,"Midlertidig belysning i tunnel har lenge vært en tidkrevende jobb. Løsningene er tunge, og det blir ofte feil på kabler og utstyr fordi det brukes i et røft miljø med høy luftfuktighet.
Positiv miljø- og samfunnseffekt
Porsgrunn-bedriften Exentric har jobbet for å løse disse utfordringene. De har laget et sammenkoblingssystem med fokus på lyskvalitet, holdbarhet og sikkerhet. Belysningsutstyret er lettere og dermed enklere å henge opp og ta ned.
- Selskapet har god bransjeforståelse og utvikler sin løsning i tett samarbeid med kunden. Det gir dem større treffsikkerhet når de skal lansere sitt produkt. Prosjektet skal gi positiv miljø- og samfunnseffekt da det øker tryggheten for arbeidere i tunnel, samtidig som systemet er gjenbrukbart, forteller Marte Lønnebakke, finansieringsrådgiver i Innovasjon Norge.
 
","
 
Ved hjelp av markedsavklaringstilskudd fra Innovasjon Norge, hentet bedriften gode innspill til prototype-utviklingen og oppnådde markedsaksept i form av en avtale om uttesting med NCC Infrastructure - et av Nordens ledende selskaper innen tunnelboring.
Innovasjon Norge har vært en viktig støttespiller i utviklingsarbeidet, og Exentric framhever særlig mentorordningen.
- Det er svært nyttig å ha en sparringpartner som ser prosjektet fra en annen vinkel enn deg. Mentorordningen til Innovasjon Norge har vært et viktig bidrag i forretningsutviklingen, og en tjeneste jeg anbefaler andre å benytte seg av, forteller Dag Jonassen, daglig leder i Exentric.
Kortreist pilotprosjekt
Bedriften, som holder til på Herøya Industripark i Porsgrunn, fant en nærliggende løsning da koronapandemien nok en gang satte en stopper for å teste prototypen utenlands – denne gangen på Færøyene.
Nå testes belysningssystemet i stedet ut i en tunnel under Industriparken. Jonassen berømmer Herøya Industripark for god hjelp og tilrettelegging, og forteller at det er svært praktisk å holde til i nærheten av testområdet. De kan enkelt ta med kunder ned i tunnelen for å iaktta løsningen.
Innovasjon Norge har bidratt med innovasjonstilskudd og oppstartlån i denne fasen.
- Det har vært helt avgjørende for oss og utviklingen ville tatt for lang tid uten denne finansieringen, understreker Jonassen.
Vekstambisjoner i Europa
Bedriften har klare vekstambisjoner. De tar sikte på å bli den foretrukne aktøren innen ferdselslys, først og fremst for de som bygger og rehabilitere tunneler i Skandinavia.
Målet er å levere 50 000 meter av produktet i første halvår 2021, og deretter satse for fullt i Europa. De har allerede leverandøravtaler med partnere i Polen, Italia, Sverige og Finland. Markedet internasjonalt er betydelig, og produktet kan også brukes i andre næringer som for eksempel kraftbransjen og bygg og anlegg.
Exentric har også agentur på Ex-belysning, som er fastmontert og portabelt belysningsutstyr spesiallaget for eksplosive omgivelser som raffinerier og offshorenæringen. De har nylig inngått en avtale med et av Europas største raffinerier om levering av slikt utstyr.
"
https://www.innovasjonnorge.no/no/tjenester/kundehistorier/2021/e-plug/,Årene gikk uten at E Plug tjente penger. Nå har det løsnet for alvor og nylig ble teknologiselskapet kåret til årets Gasellebedrift.,"Det begynte med en idé i 2008. Gründer Evald Holstad, som hadde jobbet med hydraulisk verktøy til oljeindustrien i mange år, ville lage en mekanisk brønnplugg for oljebransjen. Nesten ti år senere begynte selskapet å tjene penger.
- Det har vært hardt arbeid og en rekke opp- og nedturer, men vi har trodd på løsningen og fortsatt utviklingsjobben, sier Holstad, styreleder i E Plug.
Forbedret og gjenbrukbar brønnplugg
Utholdenheten har betalt seg. I dag er plugg-teknologien ettertraktet verden over, og selskapet omsatte for over 90 millioner kroner i fjor. Brønnpluggen har innebygd nye funksjoner som løser kjente problemer, og reduserer dermed risiko og det totale arbeidsomfanget i flere brønnoperasjoner. Pluggen kan også gjenbrukes.
- Dette er en bedrift som viser hvordan tålmodig teknologiutvikling kan skyte fart, når man har de rette folkene med på laget og satser internasjonalt, sier direktør for Innovasjon Norge Rogaland, Kari Holmefjord Vervik.
- Vi møtte en gründer som så et behov i markedet ut fra egne erfaringer. Det var tydelig at han hadde pågangsmot, og evne til å bygge et kompetent og entusiastisk team, legger i i Erling Johansson på Rogaland-kontoret til.
 
","
 
Nettverk i nye markeder
Gründeren understreker betydningen av Innovasjon Norges tjenester gjennom flere faser.
- Vi hadde aldri klart oss uten Innovasjon Norge. De har gitt oss tilgang på flere viktige virkemidler, og forberedt oss godt på hva som skal til for å lykkes, sier Holstad.
E Plug har blitt tildelt titalls millioner kroner fra DNB og Innovasjon Norge. I tillegg til penger har Innovasjon Norge bidratt med rådgivning fra flere av utekontorene våre. Rådgiverne kjenner markedet, forretningskulturen og har et bredt nettverk i det aktuelle landet eller regionen, og kan gi selskaper verdifull innsikt og koble dem mot relevante samarbeidspartnere.
En annen tjeneste E Plug har benyttet seg av, er å delta på ett av våre globale akseleratorprogram. Disse programmene hjelper oppstart- og vekstbedrifter å konkurrere og vokse i et internasjonalt marked.
- Det gikk opp flere lys for meg i løpet av programmet, og jeg skulle gjerne ha deltatt på dette tidligere. Du får hjelp til å planlegge veien videre for selskapet, og lærer deg å jobbe mer effektivt mot målet. Jeg anbefaler å delta på alle relevante kurs og kompetanseprogrammer som Innovasjon Norge tilbyr, forteller Holstad.
Årets Gaselle-bedrift
Teknologien har vært dyr og krevende å utvikle, og førte i flere år til negative resultater for selskapet. Det skulle ta sju år før de første innbringende avtalene, og nesten ti år før de begynte å tjene penger.
Men når det først løsnet, løsnet det skikkelig og i 2020 ble E Plug kåret til årets Gaselle-bedrift av Dagens Næringsliv. En Gaselle-bedrift er en rasktvoksende og lønnsom norsk bedrift som må ha doblet omsetningen på få år.
- Vi har fått en bekreftelse på at den internasjonale satsningen var riktig. Når du vokser kan du ikke vokse raskere enn det du har penger til, og det er viktig å prioritere de kundene som gir forutsigbarhet. Det klarte vi! sier Holstad.
Han mener norske teknologiselskaper bør motiveres til eksport så tidlig som mulig. Selv har de etablert Forus Innovation Centre - en samling av selskaper som hjelper hverandre ut i verden.
"
https://www.innovasjonnorge.no/no/tjenester/kundehistorier/2021/vestre/,Vestre hadde ikke kommet i gang med The Plus - verdens mest miljøvennlige møbelfabrikk – uten finansiering fra Innovasjon Norge.,"Den norske industribedriften skal bygge en supermoderne møbelfabrikk i Norge, nærmere bestemt på Magnor i Eidskog. Innovasjon Norge har vært inne med betydelig finansiering og støtter prosjektet med over 45 millioner kroner i tilskudd og lån.
- Dette prosjektet vil føre til mange nye arbeidsplasser og ikke minst økte eksportinntekter for landet. Møbelfabrikken kommer til å oppfylle en rekke klimakrav som er unikt for denne typen industribygg. De skal også legge til rette for en stor aktivitetspark og et åpent fabrikkområde som flere kan ha nytte og glede av, forteller Per Ottar Walderhaug, finansieringsrådgiver i Innovasjon Norge Innlandet.
Administrerende direktør i Vestre, Jan Christian Vestre, understreker at støtten har vært utløsende for prosjektet.
- Vi besluttet å gjøre dette midt under koronapandemien og det største økonomiske tilbakeslaget i verden siden 1930-tallet. Det ville rett og slett ikke vært mulig uten pengene fra Innovasjon Norge. Vi har hatt et svært godt samarbeid gjennom hele prosessen, og jeg er meget imponert over Innovasjon Norges ressurspersoner i Innlandet. De har vært løsningsorienterte og kreative, samtidig bidratt med svært nyttig kompetanse og erfaring.
 
","
 
Skal bli størst i Europa
I mer enn 70 år har Oslo-bedriften produsert møbler for verdensmarkedet. Komponentene har kommet fra en rekke underleverandører i Skandinavia. I 2013 åpnet den første fabrikken i Torsby i Sverige og en times tid unna bygges den neste. Med fabrikken på Magnor kan Vestre i enda større grad bevise at det går an å konkurrere globalt fra Skandinavia.
- Bygget reiser seg i løpet av våren 2021 og til høsten blir de første maskinene levert. Vi tar i bruk helt ny produksjonsteknologi basert på industri 4.0, som selvlærende roboter, objekt-gjenkjenning, skannere og big data. Hele fabrikken kan styres fra et nettbrett! Gjennom høyautomatisert produksjon, digitalisering og bærekraftige løsninger, skal vi bevise at norsk ferdigvareindustri kan konkurrere med hvem som helst i hele verden, poengterer Vestre.  
The Plus er tegnet av den anerkjente danske arkitekten Bjarke Ingels, som også står bak Googles nye hovedkvarter i California. Vestres mål er at The Plus skal bli en populær besøksdestinasjon.
 
"
https://www.innovasjonnorge.no/no/tjenester/kundehistorier/2021/beyonder/,Rogaland-bedriften Beyonder lager batterier av sagflis. Med god hjelp fra Innovasjon Norge skal de produsere for verdensmarkedet.,"Norge kan bli verdensledende innen batteriproduksjon, fordi vi kan produsere mer bærekraftig. Beyonder bruker avfall fra skogsindustrien som en hovedingrediens. Det er godt nytt.
- Mye av produksjonen i dag foregår i Asia, hvor kraften og energien kommer fra kullfyrte kraftverk. En del av ingrediensene som inngår er heller ikke så bærekraftige, forklarer Svein Kvernstuen, gründer og administrerende direktør i Beyonder.
Han mener at batteriproduksjon er en smart vei å gå for Norge i det grønne energiskiftet. Det er stor etterspørsel og et marked i enorm vekst. Innovasjon Norge har bistått bedriften siden oppstarten i 2016.
Innovasjon Norge en døråpner
- Innovasjon Norge har vært veldig framoverlente og hjulpet oss godt. Vi har fått mye støtte, både i form av finansiering, men også at de er med og åpner dørene, understreker Kvernstuen.
Det begynte med tilskudd til markedsavklaring. Når de hadde klargjort behovet i markedet og lagt planer for selve teknologiutviklingen, fikk de tilskudd til miljøteknologi. Videre fikk de innovasjonsrådgivning og innovasjonslån.








- Gjennom våre tilskudd og lån ønsker vi å være med å hjelpe selskaper som Beyonder til å få realisert innovative prosjekter som kan gi høy fremtidig verdiskaping i Norge, sier John Morten Storflor, finansieringsrådgiver for Innovasjon Norge Rogaland.
Bedriften har også fått markedsrådgivning i flere omganger fra våre kontorer i Sverige og Japan.​​​​​​​
- Gjennom partnerskap og samarbeid på tvers av landegrenser, kan vi bringe frem innovative og bærekraftige batteriløsninger og bygge en sterk internasjonal posisjon, sier Thea Schøyen, seniorrådgiver på Sverige-kontoret.
Arbeidsplasser og inntekter
Beyonder satser nå stort for å etablere en batterifabrikk på Forus, og Innovasjon Norge bidrar med ekstraordinært innovasjonstilskudd og innovasjonslån.
Fabrikken vil bli et nasjonalt batterisenter med flere hundre arbeidsplasser, og planen er fullskala egenproduksjon i 2023. Batteriene lages for tung industri og store motorer, for eksempel vil en buss kunne ha et mindre batteri enn det den kjører med i dag.
- Når vi begynner å redusere aktivitetene ute i Nordsjøen, må vi sørge for at vi har spennende og langsiktige arbeidsplasser som sikrer skatteinntekter og eksportinntekter framover, poengterer Kvernstuen.







",Kontorer som har bidrattRogalandSverigeJapan
https://www.innovasjonnorge.no/no/tjenester/kundehistorier/2021/planktonic/,"Planktonic i Trondheim har utviklet et revolusjonerende fôr til fiskeoppdrett. Produktet har et enormt markedspotensial internasjonalt, og bedriften har mottatt betydelig finansiering av Innovasjon Norge og EU i flere omganger.","Rur er et krepsdyr som det finnes enormt mange av overalt i verden. De fester seg i fjæresonen, på skip eller andre konstruksjoner. Planktonic bruker rur-larvene som fôr av marine fiskeslag, reker og scampi.
- Vi er de eneste i verden som kan levere levende, marint plankton som fiskefôr i industriell skala. Vi har utviklet en metode for høsting av rur-egg, som vi fryser ned og lagrer i stor skala. Oppdretter trenger kun å tine eggene i sjøvann, slik at de klekker og larvene svømmer ut og blir naturlig føde for fiskene i tanken, forklarer Rune Husby, administrerende direktør i Planktonic.
Han forteller at de har fått patentert bruken av rur som fiskefôr, og er i ferd med å få patent på kryopreservering-teknologien, som er deres metode for nedfrysing.
Riktige virkemidler
I 2008 begynte gründerne Håvard Aakerøy og Nils Tokle å jobbe med ideen om å bruke plankton, fiskens naturlige føde, som fiskefôr. De tok kontakt med Innovasjon Norge for å komme videre med teknologiutvikling og markedsarbeid.
- Vi har truffet mange flinke ansatte i Innovasjon Norge som har sett potensialet i det vi driver med. Det har vært direkte utslagsgivende for at vi har funnet de rette virkemidlene, og at vi har lykkes med å formulere prosjekter som har fått tilskudd og lån, sier Husby.
Finansieringsrådgiver i Innovasjon Norge Trøndelag, Ann Kristin Lund Aaker, forteller at forretningsidéen er patentert, unik, bærekraftig og gir stor økonomisk gevinst for oppdretterne og selskapet selv. Den forbedrer fiskehelse og løser store samfunnsøkonomiske utfordringer.
- Fôret svarer på utfordringene i oppdrett av marine fiskearter som kveite, torsk og berggylt i Norge, og en rekke arter internasjonalt som seabream og seabass, hvor det brukes mye energi og ressurser på fisk som dør i løpet av oppdrettsperioden. Det muliggjør også oppdrett av arter som ikke er mulig å drive oppdrett av i dag.
I tillegg til rådgivning, lån og tilskudd fra Innovasjon Norge, har bedriften mottatt finansiell støtte fra Forskningsrådet.
 
","
 
Gjennomslag i EU
Planktonic har fått støtte fra EUs finansieringsordninger i flere omganger og mottatt over 40 millioner kroner totalt.  Det siste beløpet på 14,5 millioner kroner fikk de for å lansere løsningen i det globale markedet.
- Pengene skal blant annet brukes til å utvikle flere fôrprodukter basert på rur, og undersøke muligheten for produksjon i stor skala internasjonalt. Målet er å oppnå en betydelig global markedsandel, understreker Husby.
Innovasjon Norge jobber for å få flere norske vekstbedrifter til å søke om midler fra European Innovation Council, EIC. Nåløyet er trangt, men bedriftene får god hjelp av våre regionale EU-rådgivere i å skrive søknader og forberede seg til intervju.
- Det er ingen tvil om at Innovasjon Norges hjelp var avgjørende for at vi dro i land EU-støtten, sier Husby.
Planktonic overbeviste juryen i Brussel med en banebrytende innovasjon som har et globalt marked og en betydelig effekt. I tillegg kunne de vise til et veldig motivert team som ikke gir seg.
Stort markedspotensial globalt
For Planktonic er det naturlig å satse internasjonalt. De kan levere den samme tjenesten og produktet ute som hjemme. Marin fisk i Norge og Europa, samt reker i Asia og Sør-Amerika er deres viktigste markeder. Innovasjon Norges kontorer har bistått bedriften med innspill og verdifulle kontakter.
- Du er nødt til å ha en lokal ressursperson som kjenner kulturen, språket og ikke minst faget inngående. Man er i en utsatt posisjon og får ikke mange sjanser til å bevise sin verdi, derfor er det viktig at man er tett på kunden, følger opp og ikke gir seg selv om man møter utfordringer underveis, forteller Husby.
Bedriften er markedsledende på leveranser til berggylt og rognkjeks i Norge, Wales og Skottland, samt den ettertraktede sushi-fisken yellowtail amberjack i Europa.
- Målet er å skalere opp råvaretilgangen gjennom oppdrett, videreutvikle produksjonsutstyret, utvikle fôringsprotokoller i de viktigste markedene og bygge en organisasjon som vokser med oppgavene. Riktig finansiering og riktige folk vil ta oss dit.
 
"
https://www.innovasjonnorge.no/no/tjenester/kundehistorier/2021/cinderella-eco-group/,"Over fire milliarder mennesker i verden har ikke tilgang til tilfredsstillende toaletter, viser tall fra FN. Norske Cinderellas forbrenningstoaletter svarer på globale sanitærutfordringer.","Å forhindre spredning av sykdom og forurensing uten å forbruke dyrebare vannressurser, er en del av filosofien bak Cinderella Eco Group. Forbrenningstoalettene sørger for sikker avfallshåndtering uten tilkobling til kloakk eller vann. Forbrenningsprosessen resulterer i en håndfull aske, som er dokumentert fri for alle sykdomsframkallende bakterier, og som enkelt kan spres som gjødsel eller kastes i vanlig husholdningsavfall.
Selskapet startet produksjonen i Sverige i 1997 og flyttet til Norge i 1999. Siden har fabrikken på Lyngen utenfor Tromsø produsert bærekraftige toaletter til Norden, og senere Europa, Nord-Amerika og Australia. Løsningene er ikke bare relevante for utviklingsland, men også industriland med gamle kloakkanlegg der innholdet lekker ut i drikkevannet og miljøet.
Vekst i nye markeder
Cinderella har den siste tiden jobbet aktivt mot nye markeder på det afrikanske kontinentet, og har hatt stor nytte av deltakelse i Innovasjon Norges eksportprogram Global Growth.
- Med god rådgivning fra Innovasjon Norge, både lokalt på regionskontorene og på utekontorene, åpnes dørene for internasjonal ekspansjon og produktutvikling mot nye markedssegmenter i et tempo vi ellers ikke ville kunne realisert, forteller Trude Margel, kommunikasjonsdirektør i Cinderella Eco Group.
Internasjonaliseringsrådgiver i Innovasjon Norge Møre og Romsdal, Sunniva Hellandsvik Storhaug, synes det har vært utrolig spennende å få ta del i selskapets reise inn i nye markeder.
- Ikke bare jobber de kontinuerlig med å utvikle mer innovative og kundetilpassede løsninger internasjonalt, men de har også et genuint ønske om å gjøre verden til et bedre sted.
 
","
 
Selskapet har i løpet av 2020 også jobbet aktivt med å øke sin markedsandel i det canadiske hyttemarkedet, og Innovasjon Norges kontor i Toronto har i den forbindelse bistått med både rådgivning og markedsanalyser.
- Det har vært en sann glede å få arbeide med Cinderella her i Canada. Selskapet har tatt gode beslutninger gjennom en metodisk forståelse av markedet, hvem konkurrentene er og hvordan de bør posisjonere seg i markedet. Jeg har tro på at dette vil bidra til å sikre videre vekst for selskapet, både her og ellers i verden, sier Alana Prashad, markedsrådgiver ved Innovasjon Norges kontor i Toronto. 
Bærekraftige løsninger på miljøproblem
Bærekraftige løsninger som bekjemper forsøpling i naturen er en viktig satsning for Cinderella. Med støtte fra Innovasjon Norge har bedriften utviklet og testet en prototyp for en offentlig toalettløsning for turgåere. Besøkende kom seg inn via en kodelås knyttet til en app, og tilbakemeldingene var svært positive. Selskapet jobber nå med løsninger for å utnytte potensialet som ligger i Internet of Things (IoT) og datafangst ytterligere.
- Takket være virkemiddelapparatet, som åpner dører og avlaster den risikoen ressurskrevende investeringer i innovasjon og utvikling innebærer, kan vi drive, utvikle og produsere lønnsomt i Norge, samtidig som vi utforsker nye markeder globalt. Dette resulterer i en kombinasjon som både bidrar til vekst i norsk sysselsetting, teknologieksport og løsninger som bidrar til FNs bærekraftmål, understreker Margel.
Et annet prosjekt er i gang på Hawaii, der 88 000 åpne kloakkansamlinger for midlertidig lagring av flytende avfall er et stort miljøproblem. I samarbeid med Hawaii Institute of Marine Biology har Cinderella laget en pilot som testes av forskere, teknologer og lokalbefolkningen. Med støtte fra Innovasjon Norge gjennomfører selskapet nå markedskartlegginger for å avdekke muligheter og konkretiserer potensialet for løsningen sin i det hawaiiske markedet.
Det har også åpnet seg en markedsmulighet på Grønland, der permafrosten gjør det krevende å iverksette nødvendig infrastruktur for tilførsel av vann og kloakk. Posene som i stedet blir brukt, lekker ofte og sprer farlige bakterier i jordsmonnet og havet. Store og sentrale forbrenningsanlegg som håndterer avfallet forsvarlig er bygd, men det tar lang tid å komme frem dit. Med Cinderellas forbrenningstoaletter kan problemet løses enkelt på stedet, for hver enkelt husstand. Etter god rådgiving fra Innovasjon Norge og fra Norges konsul på stedet, har selskapet nå fått innpass i markedet på Grønland.
"
https://www.innovasjonnorge.no/no/tjenester/kundehistorier/2021/borregaard/,Industribedriften Borregaard tilbyr hundrevis av produkter basert på tømmer fra norske og svenske skoger. Hele 95 prosent av bioraffineriets salg går til eksport.,"Med tømmer som råstoff produserer selskapet biokjemikalier som kan erstatte oljebaserte alternativer innen alt fra landbruk, fiskeri, næringsmidler og farmasi, til bygg, kosmetikk, drivstoff og batterier. På den måten møter Borregaards produkter langsiktige, globale utfordringer knyttet til befolkningsvekst, ressurstilgang og miljø- og klimabelastninger. Produktene og tjenestene selges til over hundre land over hele verden.
Eksportprisen 2020
Borregaard vant Eksportprisen 2020 i konkurranse med 101 andre nominerte bedrifter.
- Borregaard er et strålende eksempel på en virksomhet som har klart å kombinere innovasjon, vekst og bærekraft. Dette er et grønt industrieventyr Norge kan være stolt av, sa næringsminister Iselin Nybø som delte ut prisen på vegne av Eksportkreditt, GIEK og Innovasjon Norge.
I begrunnelsen sto det blant annet at selskapet har evnet å omstille seg kraftig, og gått fra å være en ganske tradisjonell norsk industrivirksomhet som utviklet cellulose og papir, til å bli et moderne industrikonsern med et bredt produktspekter og kunder over hele verden. Juryen la også vekt på at de viser god økologisk ressursforvaltning som gir en robusthet som tåler svingninger i enkeltmarkeder.
62 millioner fra Innovasjon Norge
Over de siste åtte årene har Borregaard mottatt både økonomisk støtte og ulike typer rådgivning fra Innovasjon Norge, Forskningsrådet og Enova. Totalt har bedriften mottatt over 62 millioner kroner fra Innovasjon Norge.
- Borregaard satser tungt på å utvikle nye produkter basert på tømmer som er en fornybar ressurs. I tillegg til fokuset på bærekraft, har de høy innovasjonsevne og tydelige internasjonale ambisjoner. Bedriften skaper store verdier i og for Norge, forteller finansieringsrådgiver Hans Marius Brandstorp i Innovasjon Norge Oslo Viken.
 
","
 
- Støtten fra Innovasjon Norge og Forskningsrådet har vært utslagsgivende og risikoavlastende for oss, spesielt innen forskning og utvikling. I vår bransje må man kunne levere fullskala testproduksjon, og prosjektene må være håndfaste og gjennomførbare, sier innovasjonssjef spesialcellulose i Borregaard, Thomas Kristiansen.
Ettersom industribedriften selger løsninger til kunden og ikke bare fysiske produkter, er det viktig å ha lokal kompetanse i markedene selskapet etablerer seg i. Borregaard har 1100 ansatte ved fabrikker og salgskontorer i til sammen 16 land. Over ti prosent av de ansatte jobber i leddet som er tettest på kundene
Bærekraft og spesialisering
Råmaterialet og produksjonsprosessen regnes som svært grønn og bærekraftig, og selskapet er i verdenstoppen når det gjelder klimasertifisering. Blant de 1 million fast kubikkmeterne tømmer som årlig går gjennom bioraffineriet i Sarpsborg, er en stor andel restflis fra sagbrukene. På den måten utnyttes tømmerstokken fullt ut, i tillegg til at løsningene erstatter produkter som krever fossilbaserte og ikke-fornybare alternativer som råolje, mineralolje, petroleum og naturgass.
Fra 1990-tallet har Borregaard satset på spesialisering av celluloseprodukter. I løpet av de siste 30 årene har bioraffineriet utviklet flere produkter med høy renhet. Den seneste prosessteknologien er kaldalkaliekstraksjon, som fjerner en betydelig andel urenheter fra treet. Teknologien brukes bare av et fåtall av verdens celluloseprodusenter.
Som en erstatning for ferdige løsninger basert på kaldalkaliekstraksjon, har industribedriften utviklet en egen prosess kalt Ice Bear-teknologien. Fordelen med denne teknologien er at det krever mindre investeringer enn den konvensjonelle metoden. I tillegg gir Ice Bear-teknologien bioraffineriet bedre fleksibilitet til å produsere ulike cellulosekvaliteter med høyere renhet for å møte markedets behov.
- Denne produktserien går til bruksområder innen blant annet LCD-skjermer til mobiltelefoner, brilleinnfatninger, filterapplikasjoner og forsterkning i bildekk. Et annet bruksområde kan være biokompositter som er et bærekraftig alternativ til oljebaserte produkter, forteller Ali Moosavifar, teknisk servicesjef for spesialcellulose i Borregaard.
Markedsdrevet utvikling
Borregaards utvikling er markedsdrevet. Gjennom god forståelse av kundenes behov og kunnskap om produktenes bruksområder, skaper selskapet store verdier. I utvalgte segmenter er det økende krav til renhet, stabilitet og et bærekraftig råstoff. Utviklingsprosjekter som ICE Bear har vært essensielt for å komme inn i nye høyspesialiserte anvendelsesområder.
Styrende faktorer for Borregaard er:

Behovet i markedet for mer bærekraftige og plantebaserte produkter
Strengere regler og utfasing av fossilbasert plast drevet av forbrukertrender
Høye kvalitetskrav innen matindustri og farmasøytisk industri
Krevende applikasjoner der spor av urenheter kan være skadelig og uønsket for sluttproduktet, for eksempel LCD-skjermer

 
"
https://www.innovasjonnorge.no/no/tjenester/kundehistorier/2021/sevendof/,Med støtte fra Innovasjon Norge utvikler Sevendof et nettverk av selvflyvende droner som kan dekke store avstander og utføre alt fra inspeksjoner til redningssøk. Målet er å kunne tilby skreddersydde dronetjenester – helt uten personer i felt.,"Dronesystemer som gjør flyvninger over lengre avstander har ofte en lav grad av autonomi, og baserer seg i stor grad på operatørens visuelle vurderinger under flyvning. Med den nye langdistansedronen til Sevendof kan operasjoner som tidligere har krevd bemannede helikoptre eller droner styrt av personer i felt, nå automatiseres.
Ved hjelp av en avansert sensorpakke kan dronen ta hensyn til sine omgivelser og gjennomføre automatiske flyvninger.
– I praksis betyr det at du har en selvflyvende drone som er såpass pålitelig at droneoperasjoner kan automatiseres fullstendig. Selve flyvningen planlegges automatisk fra kundens bestilling, og gjennomføringen overvåkes fra et kontrollrom. Selv om dronen i praksis flyr seg selv, er det alltid et menneske som er ansvarlig for hver flyvning, sier Per Magnus Veierland som er daglig leder for Sevendof.
Hadde ikke eksistert uten Innovasjon Norge
Trondheim-selskapet har samarbeidet med Innovasjon Norge over flere år. Veierland forklarer at støtten har vært ekstremt viktig for å kunne realisere prosjektet. Foruten kapitalstøtte har Innovasjon Norge satt selskapet i kontakt med viktige samarbeidspartnere og investorer, og bidratt til kunnskap om relevante markeder.
– Vi har opplevd Innovasjon Norge som en solid støtte og sparringpartner, og vi har blant annet fått gode innspill på forretningsmodell. Samtidig har støtten fra Innovasjon Norge fungert som et kvalitetsstempel ut mot andre selskaper og investorer i markedet. Det har vært avgjørende for at vi klarte å etablere oss som selskap, sier Veierland.
 
","
 
De har mottatt etableringstilskudd og mentortilskudd, tilskudd til innovasjonskontrakt i tillegg til støtte gjennom miljøteknologiordningen og fått kapital i form av lån fra Innovasjon Norge. Senest i 2020 mottok de støtte gjennom miljøteknologiordningen med 3,6 millioner kr.
Selskapet er også hovedpartner i et Eurostars-prosjekt med Visimind AB og SINTEF som er støttet gjennom Forskningsrådet.
Satser på dronenettverk
Sevendofs drone er bygd som en industriell arbeidshest med en nyttelast på opptil sju kilo, og er egnet for å utføre en rekke ulike oppdrag. Den er utstyrt med en hydbridmotor som gir den en rekkevidde på hele 200 kilometer. I kombinasjon med dronestasjoner, med støtte for automatisk ladning og fylling av drivstoff, åpner dette for store dekningsområder.
– Det er anvendeligheten i teknologien som gjør at den samme dronen vil kunne tjene en rekke ulike formål. Den fungerer like bra til å inspisere kritisk infrastruktur som kraftlinjer, jernbanenettet, kommunikasjonstårn og vindturbiner, men også til å gjennomføre beredskapsarbeid i forbindelse med søk i fjell, redningsarbeid eller brann i bygninger, sier Veierland.
Det betyr at aktører kan dele på de samme dronesystemene når de benytter dronetjenester fra Sevendof. 
Brukervennlige dronetjenester
Selskapet har de siste par årene jobbet med å utvikle en tjenesteplattform for dronesystemet. I samarbeid med nettselskapene Tensio TS, Elvia, Skagerak Nett og BKK Nett har de utviklet en tjeneste for automatisk befaring av strømlinjer. Tjenesten gjør det mulig for et nettselskap å bestille linjebefaring gjennom et programmatisk grensesnitt (API), og få operasjonen gjennomført automatisk med dronesystem stasjonert i felt.
– Målet er at vi skal kunne tilby dronetjenester innenfor et bredt spekter av industri og beredskapsarbeid, og at ulike aktører skal kunne bestille enkeltoperasjoner fra oss. Derfor har vi samarbeidspartnere som lar oss levere forskjellige tjenester til våre sluttbrukere, tilsvarende hvordan en smarttelefon har en rekke applikasjoner fra forskjellige utviklere, forteller Veierland.
Stor miljøgevinst
Dronene vil kunne erstatte en vesentlig andel av helikoptre, men også muliggjøre droneinspeksjoner hvor det ikke er mulig. Sammenlignet med dagens helikoptersystem for befaring og linjeinspeksjon, vil Sevedofs dronesystem redusere Co2-utslippet med hele 90 prosent, ifølge Sevendofs egne analyser.
– Miljøgevinsten av dette prosjektet har vært avgjørende for en del av støtten de har fått. Slike droneoperasjoner vil sørge for redusert støy og lavere karbonavtrykk ved produksjon og drift av fartøy, sier Roger Hatling som er finansieringsrådgiver i Innovasjon Norge.
Han har fulgt prosjektet i flere år og roser teamet i Sevendof for høy teknologisk kompetanse og god markedsforståelse.
– Det er utrolig spennende at et fullverdig teknologiselskap også tenker på brukermedvirkning og brukervennlighet såpass tidlig i prosessen. De har helt klart forstått hva markedet har behov for. I tillegg er både forretningsmodellen, produktet og tjenesten godt egnet for å skalere i markedet og dermed velegnet for et internasjonalt marked, sier Hatling.
"
https://www.innovasjonnorge.no/no/tjenester/kundehistorier/2020/kobler/,Det er strenge regler for markedsføring mot enkeltpersoner. Kobler tilbyr en digital løsning som er helt uavhengig av persondata.,"Annonsering direkte mot forbrukere har i stadig større grad benyttet seg av persondata. Lister med informasjon har blitt kjøpt og delt, og det har etter hvert gått sterkt utover personvernhensyn. I 2018 kom EUs personvernforordning General Data Protection Regulation (GDPR) for å bedre enkeltpersoners mulighet for å kontrollere opplysninger registrert om dem selv.
Gir bedre resultater
I kjølvannet av GDPR intensiverte Kobler utviklingsarbeidet med kontekstuell markedsføring, som betyr at potensielle kunder ser annonser som er knyttet til artikler han eller hun viser interesse for. Det kan for eksempel være en reklame for fjellstøvler på en artikkelside om skilting av stier. Bedriften har dokumentert at å markedsføre på denne måten gir høyere klikkrate, konverteringsprosent og effekt fordi leseren er mer oppmerksom.
– Vårt mål er å skape et bærekraftig annonsemarked, der annonsørene ikke bryter med lesernes personvern. Vi har sett at mange virksomheter sliter å holde seg innenfor reglene, sier daglig leder i Kobler, Erik Bugge, og legger til at de har en bred kundegruppe. Den består av alt fra store finansinstitusjoner, banker og industrikonsern til små oppstartselskaper.
Markedsføring har lenge og i stor grad basert seg på å bygge personprofiler.
– Når prisen per annonsevisning har gått opp, har annonseselgere vært opptatt av å vise kundene sine effekten av annonsene. Dette har ført til at man har gått tettere innpå forbrukerne og trådd over rettighetene deres, sier Bugge.
Tiltrakk seg investorer
Kobler, som ble stiftet i 1999, forteller at hjelpen fra Innovasjon Norge har vært essensiell for utviklingen de har hatt. I 2020 fikk selskapet blant annet 6,1 millioner kroner i tilskudd og lån.
- Uten Innovasjon Norges støtte ville det ha vært mye vanskeligere å tiltrekke seg investorer. I tillegg har det betydd enormt for utviklingen av tjenestene og plattformen, sier Bugge.
 
","
 
Finansieringsrådgiver Eirik Henriksen i Innovasjon Norge Oslo Viken understreker at dette er en fremtidsrettet løsning med gedigent potensial.   
- Markedet for digital annonsering er kolossalt, og domineres av Google og delvis Facebook, som leverer annonseprodukter basert på innsamlede persondata. Kobler kan levere et reelt alternativ til annonsørene. Med dyktige folk, spennende skalerbar teknologi og et økende marked, har vi store forhåpninger til at bedriften vil vokse og ta markedsandeler i fremtiden, sier han.
Erobre Europa
I dag har teknologibedriften 350 kunder i Norge og Sverige, og ønsker å etablere seg i Tyskland og Frankrike til neste år. De har fått hjelp av Innovasjon Norges kontor i Hamburg til å identifisere mulige samarbeidspartnere, og det kan bli aktuelt å kontakte flere utekontorer. Ulikheter i regelverket i de forskjellige landene ser de på som muligheter snarere enn utfordringer.
- Kontinuerlig produktutvikling og automatisering vil stå helt sentralt for å klare å ta en ledende posisjon i Europa og opprettholde god konkurranseevne. Den teknologiske utviklingen går fort, og det er mange om beinet. Markedet er estimert til å være verdt 50 milliarder euro innen 3-5 år, opplyser Bugge.
 
"
https://www.innovasjonnorge.no/no/tjenester/kundehistorier/2020/bliksund/,Bliksund utvikler en løsning som sikrer at ambulansetjenesten har kontakt med leger og spesialister ute på oppdrag.,"- Ansatte i ambulansetjenesten har arbeidsoppgavene sine langt fra sykehus og legevakt. De kan søke råd fra lege i legevakt og på sykehus, men løsningen vi nå lager gir dem som er ute på oppdrag tilgang og kontakt med lege og spesialister hele tiden, sier Tor Laukvik, administrerende direktør i Bliksund. 
Grimstad-bedriften, som er en av Norges ledende leverandører av IT-løsninger for helsetjenester og nødetater, skal integrere moderne teknologi som augmented reality (AR) i sin eksisterende journalløsning. Denne koblingen er unik, og produktet finnes ikke på det internasjonale markedet i dag. 
Tilskudd til innovasjonskontrakter
De har fått finansiering i form av en innovasjonskontakt fra Innovasjon Norge til prosjektet. Samme type finansiering fikk de da de gikk sammen med Sykehuset Østfold HF om å utvikle et elektronisk journalsystem for ambulansetjenesten for tre år siden. Den løsningen rulles snart ut i Norge.
- Selskapet er et ideal for Innovasjon Norge. De er en ambisiøs etablerer som har utviklet et avansert, men meget brukervennlig produkt som har utkonkurrert alle utenlandske tilbydere på det norske markedet. De nærmest vært overlegne i anbudene de har konkurrert i, og da mot antatt svært krevende konkurrenter, sier finansieringsrådgiver David M. Simonsen i Innovasjon Norge Agder.
 
","
 
Agder-kontoret har fulgt Bliksund siden oppstarten i 2010, og skjønte tidlig at de var en kandidat for Innovasjonskontrakter. Det nyeste prosjektet ble en realitet etter sparring med vår saksbehandler. I utgangspunktet skisserte bedriften et omfattende prosjekt knyttet til internasjonalisering av produktene, men ble heller rådet til et forprosjekt finansiert av Innovasjon Norge.
Vil redde liv
I løpet av 2021 skal Bliksund utvikle en løsning som kan tilpasses forskjellige arbeidsflyter. I tillegg vil de bruke innovativ teknologi for å bidra til bedre beslutningstøtte og digital samhandling.
- I dag må pasienten inn til lege for konsultasjon. Vår løsning vil snu på dette og bringe legen ut til pasienten. Ved å integrere moderne teknologi som AR med vår journalløsning, kan sykehus eller legevakt se alt som skjer ute hos pasienten, og snakke med ambulansepersonalet og følge vitale parametere i journalen i sanntid. Vår påstand er at dette vil redde liv, sier Jan Falkevik, driftsdirektør i Bliksund.
Bedriften har lagt en vekststrategi som innbefatter eksport og vil delta i internasjonale anbudsprosesser fra og med neste år. Målet er å bli en global leverandør av tjenester som gis før pasienter kommer til sykehus. Innovasjon Norge har så langt hjulpet bedriften med internasjonal rådgivning og deltakelse på relevante programmer.
 
"
https://www.innovasjonnorge.no/no/tjenester/kundehistorier/2020/csub/,CSUB utvikler komposittløsninger for å vokse innen havbruk og fornybar energi – både i Norge og internasjonalt.,"Arendal-selskapet har siden oppstarten i 2003 spesialisert seg på å utvikle og produsere avanserte komposittløsninger til flere industrier. De markedsledende produktene lages i Arendal, Bokn i Rogaland og Litauen, og leveres globalt.
Med utgangspunkt i kjernekompetansen utvikler selskapet nå nye og forbedrede løsninger for ytterligere vekst. På kort sikt forventer de størst vekst innen lukket oppdrett, mens havvind og flytende sol blir svære markeder på lengre sikt.
Finansiering for omstilling
Administrerende direktør i CSUB, Anders Holm, forteller at samarbeidet med Innovasjon Norge har vært viktig - både for innovasjon, kommersialisering og vekst.
- Finansieringsordningene har gitt oss mulighet til å satse på utvikling og omstilling, også når markedsforholdene har vært krevende, sier Holm.
 
","
 
Selskapet har levert stadig flere produkter i komposittmaterialer, som for eksempel glassfiberarmert polyester (GRP), til undervannsinstallasjoner i olje- og gassbransjen, og til oppdrettsbransjen. Dette materialet er kjent for stivhet og styrke i kombinasjon med lav vekt og bestandighet i marine miljøer. I tillegg arbeider de med å få gjennomslag for nyutviklet patentert teknologi innen både akvakultur og marin fornybar energi.
Innovasjon på internasjonalt nivå
Selskapet jobber strukturert og proaktivt med både innovasjon og vekst i tett partnerskap med kunder og internasjonale aktører. Innovasjon Norge og andre virkemiddelaktører som Norwep bidrar til selskapets fremdrift.
- En av våre viktigste oppgaver overfor norske bedrifter er å avlaste risiko, og i dette tilfellet har vi bidratt med risikoavlastning for innovasjon på internasjonalt nivå, samt vekstkapital for å støtte selskapets raske vekst, forteller finansieringsrådgiver Jon Arne Rasmussen i Innovasjon Norge Agder.
Pengene har gitt CSUB økonomisk styrke til å utvikle og kommersialisere løsninger for det norske og internasjonale markedet innen både olje og gass, akvakultur og fornybar energi. At teknologien og løsningene er attraktive både for eksisterende og fremvoksende industrier, har ført til betydelig interesse og økende etterspørsel.
 
"
https://www.innovasjonnorge.no/no/tjenester/kundehistorier/2020/onio/,Med støtte fra Innovasjon Norge utvikler ONiO en databrikke som utelukkende henter energi fra omgivelsene. Det vil revolusjonere IoT-markedet. ,"Etter hvert som stadig flere fysiske og trådløse enheter skal kobles til internett, øker også etterspørselen av batterier. Problemet er at produksjonen av batterier er uhyre miljøforurensende.
Dette problemet skal IT-selskapet ONiO løse ved å lage en databrikke, altså en liten microcontroller, som med egenutviklet og verdensledende teknologi kan nyttiggjøre seg av energien i radiobølger.
– For å koble noe på nettet trenger man en databrikke som kan sende og motta signaler. Disse signalene sendes i form av elektromagnetiske bølger. Det mange ikke tenker over er at disse radiobølgene også inneholder små mengder energi som i dag går til spille, forklarer Kjetil Meisal som er daglig leder for ONiO.
Databrikken de har utviklet kan effektivt trekke ut denne energien, og gjøre det mulig for sensorsystemer å operere helt uten batteri.
Miljøstøtte fra Innovasjon Norge
Å utvikle nye teknologiske løsning som dette krever mye kapital og er risikofylt. Derfor ble det et vendepunkt for selskapet da Innovasjon Norge ga kapitalstøtte på 9,5 millioner kroner gjennom Miljøteknologiordningen. Støtten går til å lage en utviklingsplattform for databrikken kalt ONiO.Zero.
– Dette gjør at vi kan jobbe med markedet parallelt som vi utvikler teknologien. Utviklingsplattformen blir en slags verktøykasse med software for å programmere databrikken. Dermed blir produktet lettere å ta i bruk for andre, sier Meisal.
 
","
 
Christer Sørlund er finansieringsrådgiver i Innovasjon Norge og har hatt tett kontakt med selskapet i forbindelse med utviklingen av plattformen. Han understreker at miljøgevinsten ved å eliminere batteri i IoT-produkter var avgjørende for at de mottok miljøstøtten.
– Det at de nå utvikler teknologien sin parallelt med et kommersielt fokus, øker sannsynligheten for at de treffer markedet med sluttproduktet sitt. Dette øker bedriftens konkurranseevne, og gir selskapet et godt utgangspunkt når det kommer til kommersialisering og produktlansering mot internasjonale markeder, sier han.
Skryter av Innovasjon Norge
Innovasjon Norge har også hjulpet selskapet med søknadsskriving til EU og gitt trening i pitching. Det bidro blant annet til at selskapet stakk av med EU-støtte på 74 millioner kroner gjennom Horisont 2020. 
– For oss har støtten fra Innovasjon Norge vært ekstremt viktig. Fra dag én har de vært utrolig imøtekommende, og bidratt med gode innspill og støtte hele veien. De har rett og slett stilt med et maskineri som har fungert vanvittig bra, sier Meisal. 
Satser på smartplaster 
I tillegg til å gjøre chipen tilgjengelig for eksterne brukere, er ONiO i gang med å utvikle et eget smartplaster for å innhente helsedata. 
– Ved å putte brikken inn i et plaster, kan vi ved hjelp av små sensorer måle den kontinuerlige temperaturendringer hos pasienter. Det vil gjøre det lettere å kartlegge enkeltpersoners sykdomsforløp, forklarer Meisal.
Han trekker frem hvordan man under en pandemi kunne ha oppdaget tidlige symptomer på korona, som for eksempel feber. Ved å ha denne informasjonen kunne man i teorien iverksatt individuelle tiltak for å forhindre spredning. 
Fremtidens IoT-marked
Den revolusjonerende databrikken har en størrelse på 1,5 x 1,7 millimeter og kan dermed implementeres i nesten hva som helst. 
– Det som gjør dette så grensesprengende for IoT-markedet er at brikken fungerer helt på egen hånd. Du kan designe smartprodukter som ikke trenger batteri, og dermed ikke trenger noen form for vedlikehold eller utskiftning av batteri, sier Meisal. 
Han mener vi er i startfasen når det gjelder å se muligheter for hva dette kan bety for markedet. Allerede er etterspørselen etter teknologien og produktet enorm. Ifølge Meisal kan brikken være startskuddet for et grønt IoT-marked uten batteri.
"
https://www.innovasjonnorge.no/no/tjenester/kundehistorier/2020/gardsbrenneriet/,Gardsbrenneriet har utvikla eit nytt produkt. Dei er dei første i Noreg som lagar brennevin basert på myse - eit restprodukt frå meieria.,"Då kjemikarane og ekteparet Jann Vestby og Synnøve Vik Bergstad flytta til Gloppen for å overta fruktgarden i hennar familie, starta dei forsiktig opp med drikkevareproduksjon. Nokre år seinare vart Gardsbrenneriet etablert.
Eigarane har spesialisert seg på å nytta frukt og bær som tidlegare ikkje gav meirverdi for bonden på grunn av kvalitetsavvik. Desse råvarene foredlar dei til fyrsteklasses varer som likør, sider og alkoholfri most, og leverer til Vinmonopolet, lokale butikkar, hotell og restaurantar.
Nyskapande tilleggsnæring 
- Støtta vi har fått frå Innovasjon Norge har vore avgjerande for at vi har kome dit vi er i dag, og vi set enormt stor pris på samarbeidet vi har. Utan dette samarbeidet hadde vi nok aldri turt å ta steget med å flytte frå gode, sikre jobbar i Oslo til å satse på nyskaping og produktutvikling på eit Vestlandsbruk i Gloppen, seier Jann Vestby.
Innovasjon Noreg har frå oppstarten og fram til no bidrege med etablerartilskot, støtte til vekst og hjelp frå mentor. Dei har fått tilskot i samband med generasjonsskiftet, tilskot til planting av eple og investeringstilskot til produksjonslokale som Gardsbrenneriet leiger av garden.
 
","
 
- Vi har bidrege betydeleg i denne etableringa, fordi vi har vurdert at Gardsbrenneriet er ei nyskapande tilleggsnæring med stort potensial på ein tradisjonell fruktgard. Personane som står bak har solid fagleg kompetanse, og dei evnar å tenkja nytt gjennom nye produksjonsmetodar og utradisjonelle råvarer, seier avdelingsleiar ved Innovasjon Norge Vestland i Sogndal, Kristine Kopperud Timberlid.
Ho fortel at dei også har lagt til grunn dei effektane som denne etableringa har hatt for verdiskapinga i Nordfjord-regionen. Regionen har dei seinare åra satsa stort på auka frukt- og bærproduksjon. Gardsbrenneriet har vore flinke til å samarbeide med andre produsentar og tilby leigeproduksjon. Mellom anna er likøren som vart kåra til verdas beste i 2018 produsert hjå Gardsbrenneriet for Fjording.
Utnyttar lokale råvarer
Enkelte av produkta blir produsert ved at smaksstoffa trekkjast ut ved hjelp av sprit (geist) og ikkje destillasjon. Dette var dei ein av dei første i landet til å gjera. I tillegg har dei utvikla eit heilt nytt produkt basert på eit overskotsprodukt frå meieria, nemleg myse. Resultatet er ein særegen gin som no er ute i marknaden.
- Vi har heilt vegen ynskt å bruke garden, råvarene og ressursane som finst her i Gloppen og i Nordfjord til å lage gode produkt med fokus på gode smakar, god råvareutnytting og ikkje minst å auke lønnsemda til alle dei flinke bøndene vi kjøper råvarer frå, seier Vestby.
Fram til no har all landbruksetanol (brennevin) vorte produsert av Hoff potetindustri. Gardsbrenneriet produserer no brennevin basert på myse og er dermed blitt ein ny aktør innan dette området. Dei forventar ei omsetning på om lag fem millionar kroner i 2020. Framover vil ekteparet teste fleire råstoff og restar for alkoholproduksjon, utvikle eit kompetansesenter og satse mot nye marknader.
 
"
https://www.innovasjonnorge.no/no/tjenester/kundehistorier/2020/airthings/,Airthings selger verdensledende smartløsninger som bedrer luftkvaliteten og måler radonnivået. Mer enn 90 prosent av salget er eksport.,"På grunn av koronapandemien tilbringer vi mer tid innendørs enn noensinne, og luften vi puster inn har fått økt oppmerksomhet. Luftkvaliteten påvirker både yteevnen vår, og hvor sårbare vi er overfor smitte. Det har understreket behovet for Airthings sine produkter og tjenester – også langt utenfor Norges grenser.
- Mer enn 90 prosent av vårt salg er eksport, forteller administrerende direktør Øyvind Birkenes i Airthings.
Han forteller at mesteparten av omsetningen er i Nord-Amerika, men de satser for fullt i Europa og land som Nederland, Tyskland og Storbritannia. De konsentrerer seg også om USA og Asia i tiden fremover.
Notering på Oslo Børs
I 2008 begynte arbeidet med å forenkle og effektivisere radonmåling. Airthings ville gi forbrukere, virksomheter og offentlige instanser muligheten til å ta større kontroll over eget inneklima. I høst ble de notert på Oslo Børs, noe som gjør det mulig for flere å investere i selskapet. Selv erfarer de stor interesse og tillit fra norske, europeiske og amerikanske investorer.
- Airthings har tatt en internasjonal posisjon innenfor måling av luftkvalitet, og da særlig radonmåling. Vi har fulgt dem gjennom mange prosjekter siden oppstarten, og gradvis har selskapet bygget opp organisasjon, teknologiplattform og en markedsposisjon med en betydelig eksportandel, samt fått på plass profesjonelle eiere. Med børsintroduksjonen har selskapet blitt ytterligere oppkapitalisert og vi gleder oss til å se hva som «ligger i lufta» for dem framover, sier finansieringsrådgiver Håkon Nyhus i Innovasjon Norge.
 
","
 
I 2018 mottok de Eksportprisen som årlig deles ut av Innovasjon Norge, GIEK, Eksportkreditt Norge og GIEK Kredittforsikring. Kriteriene for tildeling er høy eksportandel, verdiskaping i Norge, suksess over tid og nyskaping. Prisen ga dem mye publisitet og ble brukt aktivt i markedsføringen.
Etablering og vekst i USA
- Støtten fra Innovasjon Norge har gjort det mulig for oss å fortsette utviklingen, være i front og tilby enda bedre produkter til brukerne. Vi har fått veldig god hjelp av flere av Innovasjon Norges utekontorer, spesielt kontoret i San Francisco, sier Birkenes, og viser til hjelpen de fikk i forbindelse med etablering og vekst i det amerikanske markedet.
De har også mottatt støtte gjennom Forskningsrådets Eurostars-program som støtter prosjekter med et stort potensial for innovasjon. Her stilles det krav til internasjonalt samarbeid.
Birkenes beste råd til bedrifter som ønsker å lykkes ute, er å tenke stort, internasjonalt og skalerbart fra dag én. De har alltid tenkt verdensmarkedet først og har en sterk kultur for konkurranse. Nå kan de vise til kontorer i Sverige, USA og Canada i tillegg til hovedkontoret i Oslo, der mesteparten av forskning og utvikling foregår. Det er ikke noe krav om at de ansatte må snakke norsk, og på Oslo-kontoret jobber det folk fra flere enn 25 nasjonaliteter. Birkenes mener det er helt uvurderlig at de ansatte har et internasjonalt tankesett, og at han har flere å velge blant når han skal finne de beste talentene.
Optimaliserer energibruk
Selskapet har mange samarbeidspartnere, både i Norge og i utlandet, som for eksempel Astma- og allergiforbundet, American Lung Association, Atea og Schneider. I Norge selger de gjennom forhandlere som Komplett, Elkjøp og Jernia. I USA og Canada gjennom blant andre Amazon og Best Buy. På Amazon har de klart å bygge opp en såpass sterk tilstedeværelse at de estimerer en omsetning på 80 millioner kroner i år. Totalt vil selskapet trolig omsette for over 200 millioner i 2020.
Kravene som stilles til at skoler, barnehager og kontorbygg skal ha bra inneklima er gode forretningsmuligheter for Airthings. At selskapet også kan bidra til reduserte kostnader ved å optimalisere energibruk i private og offentlige bygg, gjør de enda mer etterspurt. I Norge har de blant annet femti norske kommuner på kundelisten.
"
https://www.innovasjonnorge.no/no/tjenester/kundehistorier/2020/skala-maskon/,Skala Maskon har utviklet en helautomatisk maskin for å vaksinere laks og ørret. Deltakelse på Innovasjon Norges eksportprogram Global Growth har åpnet dører for bedriften i Canada. ,"Det kommer stadig flere krav til fiskevelferd, og en av utfordringene er å få vaksinert fisken på en trygg og effektiv måte. Dette var utgangspunktet for at Stjørdalsbedriften Skala Maskon ble utfordret av oppdrettsbransjen til å utvikle en vaksineringsmaskin for smolten. Med den helautomatiske maskinen tar det rundt 30 sekunder før fisken er i vannet igjen, mot 3-4 minutter på bordet ved manuell vaksinering. I oppdrettsbransjen er det et krav om 80 prosent nøyaktighet på vaksineringen, og Skala Maskon kan garantere en nøyaktighet på hele 99 prosent med sin maskin.
Fra sortering av rogn til vaksinemaskin
Det hele startet i 2006 da selskapet Aqua Gen hadde et prosjekt sammen med Sintef på å lage en maskin som sorterer rogn. De kom ikke helt i mål med maskinen, men Skala Maskon, som hadde litt erfaring med kamerateknologi, tok over utviklingen sammen med Aqua Gen og endte med et produkt som de to bedriftene sammen mottok innovasjonsprisen fra AquaNor for i 2007.   
Dette ble en døråpner som gjorde at næringen så hva bedriften kunne gjøre, og som førte til at de ble utfordret på nytt av blant andre selskapene Aqua Gen, Salmar og Marin Harvest på om de kunne utvikle en vaksineringsmaskin for smolten. Det var stor etterspørsel etter dette fra markedet, da de daværende maskinene ikke hadde god nok standard.
- Vi var litt naive og optimistiske og sa ja, for vi visste ikke hvor mye 20 000 fisk i timen var. Det var bra, for visste vi det så hadde vi nok sagt nei. Det var utfordrende, men vi som jobber her er fagfolk som er genuint interessert i automasjonsfaget. Vi får bruke dyre leketøy, og har det veldig artig med å teste, sier salgsansvarlig Rune Reinås.
Sammen med en gruppe fra fiskenæringen som hadde kompetanse på hvordan fisken kan håndteres startet Skala Maskon på et 3 års løp i 2008 med å utvikle denne maskinen. Og i 2011 stod en maskin klar. Vaksinemaskinen er sterkt støttet av Innovasjon Norge.
- Vi fikk en testperiode hos Salmar og Marine Harvest, som var veldig tålmodige med oss. Det gikk 1-2 år før vi fikk maskinen ordentlig på plass. Og etter det har det bare tatt av. Det er en åpen bransje som åpner dørene til alle. Gjør du en god leveranse, får alle høre det. Og motsatt, sier Reinås.
 
","
Stort markedspotensial verden over
Forretningsideen bak vaksinasjonsmaskinen til Skala Maskon er å selge med en serviceavtale på minimum 5 år. Selskapet drifter maskinen, sørger for vedlikehold, reservedeler, kanyler, utvikling, support og service. Dette gjør at selskapet får økonomisk spillerom til videreutvikling av nye ideer.
- Vi har kommet med en del nye produkter som kommer næringen til gode igjen. Det er vinn-vinn for alle parter. Det ser ut til at næringen også ser det, for de aksepterer den forretningsmodellen, sier Reinås.
Ideene kommer både in-house og fra markedet selv. Og nøkkelen til deres suksess er å oppnå en god flyt i hele vaksinerommet på fiskeanlegget med jevn tilførsel hele tiden.
- Når vi er ute og holder på med maskinen ser vi hvor skoen trykker. Vi så for eksempel at vi måtte utvikle en bedøver, et buffersystem. Det var også behov for å gjøre noe med pumpene, som det ikke har skjedd noe med på nesten 30 år. Vi er opptatt av automatikk og bygde derfor en ny styring for pumpen. Den nye pumpen ser ut til å ta av litt nå, sier Reinås.
Selskapet har hittil tatt mye av markedet i Norge, som er størst i verden på lakseoppdrett. De har også tatt markedsandeler i Skottland og på Færøyene. De er på plass i Chile, og sikter seg nå inn mot Canada. For å utforske markedet der meldte selskapet seg på et Global Growth-program mot Canada i regi av Innovasjon Norge.  
- Innovasjon Norge Canada og Tom Ivar (internasjonaliseringsrådgiver i Innovasjon Norge Trøndelag) som sydde sammen opplegget, og de kontaktpersonene de hadde fått tak i Canada, gjorde erfaringen veldig bra. Jeg mener den kunnskapen de hadde om bransjen og de kontaktene de har var helt fenomenal. De kjente alle og visste om alt.
Deltakelse i Global Growth-programmet vil ifølge selskapet selv sannsynligvis føre til direkte salg og samarbeidspartnere, og et av selskapene de fikk kontakt med under programmet kommer til Stjørdal for opplæring i håndtering av maskinen.
- Jeg kom i kontakt med Skala Maskon under rekrutteringen til Global Growth Salmon Aquaculture Canada, og bedriften fulgte hele prosjektet. Jeg ble fenget av entusiasmen og viljen til å finne løsninger. Jeg oppfatter at de har et globalt kundeperspektiv, og er spent på hvordan vi kan bidra i selskapets videre internasjonalisering og eksport, sier Tom Ivar Bern, internasjonaliseringsrådgiver i Innovasjon Norge Trøndelag.
Selskapet har fått mye omtale verden over for vaksinemaskinen sin. Jungeltelegrafen og messer som AquaNor har vært viktige for veksten til Skala Maskon. Men samarbeidspartnere i utlandet er også veldig viktige for å komme inn på markedene.  
- I Chile er det et farmasøytselskap som etablerte en teknisk avdeling for oss. Det har vært avgjørende å komme inn på markedene. Det er veldig hierarkisk oppbygd i Skottland og Chile. Forretningskulturene er den største forskjellen fra Norge. Men vi har vært oss selv. Vi har tro på det vi holder på med. Vi har fast pris til alle, samme hva de heter. Alle betaler likt. Vi vet at alle som tar i bruk produktet sparer penger, sier Rune Reinås.
Flere markedsmuligheter
I dag går 75-80 prosent av omsetningen deres mot marin næring, men historisk sett har Skala Maskon levert mye prototyper og utviklingsprosjekt også til næringsmiddelbransjen, slakteri og meieri.
- Det fine med å kombinere er at vi holder oss varme på ny teknologi - vi prøver stadig noe nytt. Det utvikles stadig noe nytt fra leverandørene. For å holde oss «sharp» må vi ha disse prosjektene. Det gjør at våre folk holder nivået teknologisk sett. Denne kombinasjonen er gull verdt, sier Reinås.
For eksempel leverte selskapet nettopp en brunostmaskin til Synnøve Finden. Og de har også bygd maskinen som pakker skjeen inn i folien og deretter setter den på begeret til God-morgen-yoghurten til Tine.
- Det er vanskelig å ta oss igjen i dag. Forretningsmodellen og utviklingen er veldig viktig for å befeste den posisjonen vi har i dag. Vi ønsker å være den foretrukne problemløseren i den blå næringen, avslutter han.
Skala Maskon er en del av Skala-gruppen. Før Skala kjøpte opp selskapet het gründerselskapet kun Maskon. Rundt år 2006-2007 solgte gründeren 50 prosent av selskapet til daværende Landteknikk. I 2012 tok de over Maskon 100 prosent og skiftet samtidig navn til Skala AS.
"
https://www.innovasjonnorge.no/no/tjenester/kundehistorier/2020/decon-x-international/,Smittevernroboten Decon-X fjerner virus på sykehusrom og andre steder der smitte lett kan spres. Mer enn 200 helseinstitusjoner i Norge bruker roboten – som nå skal erobre verden.,"- Decon-X er en unik desinfiseringsrobot, og bedriften har hatt betydelig kommersielt gjennomslag de siste årene, spesielt under koronakrisen. De leverer et viktig produkt og tilhørende tjenester for å håndtere pandemien, og har et bra team som har vist god gjennomføringsevne. Bedriften er godt rustet for videre vekst og en tydeligere internasjonal satsning, sier finansieringsrådgiver Benjamin Bækkelund Haskel ved Innovasjon Norges regionkontor for Oslo og Viken.
Fikk ideen etter sykehusopphold
Selskapet har gått fra 160 kunder til 350 hittil i koronaperioden. De leverer utstyr og løsninger til helseforetak i Skandinavia, men ser også et stort potensial innen matproduksjonsindustri, storkjøkken og bygg. De samarbeider også med Olympiatoppen, sist med å desinfisere alle hotellrom og leiligheter for norske og amerikanske utøvere under vinter-OL i Sør-Korea i 2018.Ideen kom etter at gründer Bjørn Platou hadde hatt et langvarig sykehusopphold. En skiulykke førte til at senefestet i armen røk, og han risikerte amputasjon da han fikk en alvorlig sykehusinfeksjon. Han oppdaget at slike infeksjoner var ganske vanlige på sykehus. Tall fra Statistisk Sentralbyrå (SSB) viser at 35 000 rammes av sykehusinfeksjoner hvert år.
Innovasjonslån for vekst 
Utviklingen av firmaet startet med bistand av Forskningsrådet, og etter hvert har de fått finansiell støtte fra Helse Sør-Øst og Innovasjon Norge. I 2020 mottok de et innovasjonslån på seks millioner kroner for å satse videre i eksisterende og nye markeder. De har også deltatt på programmet Internasjonal markedsutvikling for å se nærmere på muligheter for ekspansjon i nye markeder.
– Selskapet har en løsning som svarer på en global samfunnsutfordring. De jobber konsentrert for å lykkes i markeder de satser i og har store internasjonale ambisjoner, sier Maria Cathrine Lundstad Aulie, internasjonaliseringsrådgiver i Innovasjon Norge.
 
","
Unik teknologi
Smittvernsroboten fjerner bakterier og virus som er mer resistente enn korona, og tas i bruk på blant annet sykehus, sykehjem og i ambulansesentre. Rom, overflater og utstyr desinfiseres ved at roboten, i form av en mobil enhet eller dyser, sprøyter ut en tørr tåke av hydrogenperoksid. Stoffet brukes vanligvis til bleking av tenner eller hår, men har vist seg å være veldig effektivt i kampen mot mikrober som bakterier, virus og sporer. Ingen miljøskadelige kjemikalier tas i bruk.
- En stor fordel er at roboten jobber helt på egen hånd, og kommuniserer med brukeren på utsiden via en mobiltelefon eller en pc. Applikasjonen gir beskjeder til brukeren, registrerer fremdrift og stopper selv når den er ferdig. Ingen konkurrenter fjerner alle mikrober og dokumenterer det på denne måten, forteller Platou, som er administrerende direktør i Decon-X International.
Etablering i nye markeder
Verifisering og testing gjort av en tredje part har vært en viktig i prosessen med å bygge opp tillit i det norske markedet. Selskapet har benyttet seg av et testsenter i Tyskland i flere år og ser nå gode muligheter for å etablere seg i det tyske markedet. De har allerede et godt fotfeste i Spania og Danmark, og vurderer flere andre europeiske land som interessante.
Selskapet forhandler med en aktør i USA, men foreløpig er ingenting avgjort. De har fått flere henvendelser fra Latin-Amerika, som kan være aktuelle markeder på sikt. Et annet mulig markedsområde er Midtøsten. Sykdommen MERS (Middle East Respiratory Syndrome) er en alvorlig luftveissykdom som forårsakes av et koronavirus. Den smitter fra kameler til mennesker og sprer seg raskt over landegrensene.
"
https://www.innovasjonnorge.no/no/tjenester/kundehistorier/2020/nordkontakt/,Teknologibedriften Nordkontakt utvikler smarte løsninger som skal bidra til at Bodø blir en framtidsby i verdensklasse.,"«Nye smarte Bodø» er en utviklingsstrategi for å bidra til at Bodø blir en framtidsby i verdensklasse. Kommunen forteller at over 50 initiativ og prosjekt pågår, og de spenner fra innføringen av velferdsteknologi i eldreomsorgen til førerløse kjøretøy i bykjernen.
Bedre livskvalitet og mer bærekraft
Byens ambisjoner åpner et mulighetsrom som Nordkontakt utnytter. Bedriften, som er en av landets fremste innenfor automasjon og informasjonsteknologi, utvikler nå nye løsninger for å sammenstille store mengder data, analysere og tilgjengeliggjøre dem. Et eksempel er å se ulike kjøretøy, syklister og gående opp mot parametere som støy, luftkvalitet, vær og vibrasjon. Det gir ny innsikt og større forståelse av sammenhenger.
- Ved å utvikle og ta i bruk den digitale infrastrukturen, kan vi bruke sanntidsdata til å levere tjenester og gi informasjon til publikum som vil forbedre livskvalitet, bærekraft og forretningsmuligheter for regionen i mange år framover, sier Vemund Kristiansen, prosjektleder for IoT-prosjektet i Nordkontakt.
Han legger til at deres fortrinn er å sammenstille data fra alle ledd til en komplett systemforståelse -fra enkle komponenter til brukervennlig visualisering. Kristiansen mener den brede kompetansen er helt unik.
Finansiering for å avlaste risiko
Bodø-bedriften tok kontakt med Innovasjon Norge for en grundig evaluering av prosjektet. I tillegg var det behov for finansiering for å redusere risikoen og komme raskt i gang. De fikk innvilget støtte til bedriftsutvikling gjennom våre regionale distriktsmidler.
 
","
 
Finansieringsrådgiver Evgenia Marvold i Innovasjon Norge Nordland mener dette prosjektet gjør at Nordkontakt vil bidra til at Bodø kan utvikles i takt med globale trender innen Internet of things (IoT) og stordata-analyse.
- Nordkontakt bygger en digital infrastruktur og kan tilby et tjenestekonsept som vil gi innbyggerne økt kunnskap og motivasjon til en mer bærekraftig adferd, sier Marvold.
Nyvinninger og arbeidsplasser
Et halvt år inn i prosjektet fikk bedriften sin første nyansettelse, og snart skal de lyse ut tre nye utviklerstillinger. Målet er enda flere og varige teknologi-arbeidsplasser i Bodø.
- Vi griper muligheten som «Nye smarte Bodø» gir oss til å prøve ut teknologier. Ny og bedre forståelse av dataene gjennom 5G, IoT, stordata og kunstig intelligens gir en rekke forretningsmuligheter og skaper flere arbeidsplasser, sier Kristiansen.
I høst viste de frem en beta-løsning for Nordland fylkeskommune og deres Smartere Transport-prosjekt. Nå jobber de med å utvikle to andre konsept som skal publiseres våren 2021.
"
https://www.innovasjonnorge.no/no/tjenester/kundehistorier/2020/anue/,"Anue utvikler utstyr og prosesser for å håndtere morsmelk fra donorer på best mulig måte. Etter lansering i Norge, står det tyske markedet for tur.","Morsmelk er den ideelle ernæringen for nyfødte. Melken som dannes de første dagene etter fødsel beskytter barnet ekstra godt mot infeksjoner. Når barnet ikke har tilgang til mors egen melk, er donormelk et godt alternativ. Anues overordnede mål er at alle barn skal få morsmelk som sitt første måltid.
Den to år gamle helseteknologibedriften fra Bodø utvikler en beholder som skal sikre kvaliteten på donormelken og forenkle prosessen fra giver til barn. Det innbefatter å ta prøver av frossen donormelk, redusere temperatursvingninger, forhindre sammenblanding, og sikre lys og oksygeneksponering for å bevare næringsinnholdet i melken og redusere faren for forurensing.
Internasjonale vekstambisjoner
Innovasjon Norge er involvert for å hjelpe selskapet til å utløse potensialet i teknologien. En rekke fageksperter innen helse og bioteknologi bidro til å velge riktig mentor, og regionskontoret i Nordland har sammen med bedriften utarbeidet en plan for oppstartfinansiering og involvering av investorer.
- Støtten fra Innovasjon Norge har satt fart på utviklingen og resultert i et konsept vi har søkt patent på i sommer. Vi planlegger en testproduksjon i løpet av 2021, sier gründer Jeanette Grønnslett.
 
","
 
Hun forteller at tilskuddet til markedsavklaring ga dem mulighet til å reise ut til ulike melkebanker nasjonalt og internasjonalt for å kartlegge dagens prosess, samt knytte til seg nødvendig kompetanse. Selve testingen ble gjort på tre norske sykehus. Tilskuddet til kommersialisering på 1,4 millioner kroner hadde utløsende effekt for å få inn et investeringsselskap med kompetent kapital.
Bedriften er også i kontakt med Innovasjon Norges utekontor i Tyskland for å være til å satse i det tyske markedet etter lansering i Norge.
- Gjennom markedsavklaringsfasen har det vært mye interesse for produktet i markedet, og de har fått god respons på testingen. Prosjektet har stor innovasjonshøyde og et betydelig skaleringspotensial. Prosjektet utvikles i tett dialog med markedet, og vi har sterk tro på Anues videre vekst, sier Roman Zherebko, finansieringsrådgiver i Innovasjon Norge Nordland.
Bruker egne erfaringer
Selskapet er i startfasen på industrialiseringen og fant nylig en produsent for løsningen. Neste steg er å investere i verktøy og igangsette testingen, deretter selge løsningen til sykehus og privatmarkedet. Produktene er også overførbare til andre bruksområder og kundesegmenter.
Zherebko mener Anue har et nytt og helhetlig konsept til helsesektoren med gode forutsetninger for suksess. Han viser til at gründeren selv er barnesykepleier og har brukt egne erfaringer i utviklingsarbeidet.
- Jeg har erfart at det både blir tomt for og skjer svinn av donormelk på grunn av flere utfordringer i dagens prosess. Det er svært frustrerende, og jeg har et brennende engasjement og konkrete planer om å løse denne utfordringen, forteller Grønnslett, og legger til at det årlig fødes over 15 millioner premature barn i verden som trenger tilgang på donormelk.
Grunnideen er å bruke den samme beholderen gjennom hele prosessen. Donoren pumper melken direkte i beholderen og setter på spesiallokket med en pipette som kan tas av for melkeprøve. Deretter kan man porsjonere ut måltid i sprøyter uten søl, svinn og forurensing. Beholderen og det tette systemet sikrer at næringsstoffene i melken er intakt.
"
https://www.innovasjonnorge.no/no/tjenester/kundehistorier/2020/bridgehill/,Et brannteppe som tåler langt høyere temperaturer enn andre branntepper skal bidra til at Bridgehill blir en verdensledende aktør innen brannsikkerhet.,"Brannteppet av kvarts tåler mer enn 1000 grader varme i 48 timer, og er et unikt produkt mot blant annet bilbranner. Det tar 10-20 sekunder å trekke teppet over bilen og isolere brannen. I tillegg til å redde liv, er det en effektiv måte å redusere skadeomfang og spare verdier på.
Attraktiv for investorer
Innovasjon Norge er en viktig støttespiller i utviklingsarbeidet. Gjennom tilskudd, lån og rådgivning for eksport og internasjonalisering, får bedriften både kapital og kompetanse til å vokse.
– Vi hadde rett og slett ikke eksistert uten hjelpen fra Innovasjon Norge. Takket være midler derfra fikk jeg utviklet produktene og gjort dem attraktive for investorer. Innovasjonslånet og innovasjonstilskuddet vi har fått fra Innovasjon Norge i år, har vært helt nødvendig for den vekstfasen vi nå er inne i, sier administrerende direktør i Bridgehill, Frank Brubakken, som også er mannen bak ideen.
Etter mange nyheter om branner der brannvesenet nærmest sto maktesløse i kampen mot spredningsbranner, tok bygningsteknikeren fra Larvik tak i problemet og begynte produktutviklingen.
- Bridgehill er en spennende bedrift i vekst, som opplever stor interesse både nasjonalt og internasjonalt. Eksportpotensialet er vurdert som stort. Finansieringen skal bidra til å rigge dem for årene som kommer, sier Guri Bjønnes Hotvedt, finansieringsrådgiver i Innovasjon Norge Vestfold og Telemark.
 
","
Første leveranse i Tyskland
Brannteppets høye tåletemperatur er et konkurransefortrinn. En klar fordel er også den mer miljøvennlige slukkemetoden. Tradisjonell brannslokking, som vann og skum, fører til giftig røyk i luften og farlige stoffer i grunnvannet, noe brannteppet forhindrer. I tillegg kan teppet brukes på nytt opptil 30 ganger og kastes som vanlig avfall når det er oppbrukt.
Flere av Innovasjon Norges kontorer rundt i verden hjelper bedriften inn i nye markeder. Med god hjelp fra vårt kontor i Hamburg, fikk de nylig solgt 116 branntepper til brannvesen nord i Tyskland. Det økende antallet elektriske biler på tyske veier øker risikoen for batteribranner og behovet for effektiv brannslukking.
- Stadig flere brannvesen oppdager fordelene med branntepper, og etterspørselen vil bare øke. Bridgehill har allerede fått forespørsler fra andre interesserte etter første leveranse. De har noen få konkurrenter, men ingen som videreutvikler teppet på samme måte og sørger for at det har best mulig brannslukkingsegenskaper, forteller Arne Lueders, seniorrådgiver i Export Norway, som er Innovasjon Norges avdeling for eksport.
Han legger til at Norge blir oppfattet som et foregangsland innen elektrisk mobilitet på grunn av den høye andelen og erfaringen med elbiler, og at Tyskland ofte ser til Norge for innovative løsninger på dette området.
Søker internasjonal erfaring
Bridgehills løsninger som håndterer brann i elbil og litiumbatterier selges allerede til 25 land. Larvik-bedriften utvikler og introduserer også andre effektive brannvernverktøy på markedet. Den videre satsingen gjør at de omorganiserer og søker flere medarbeidere med internasjonal erfaring.
- Vi rigger selskapet for å nå målet om 100 millioner kroner i omsetning innen 4-5 år. Europa, Japan og USA er markedene som får fokus de neste to årene, sier Brubakken, og poengterer at vekstambisjonene er høye.
– Vi ønsker å bli en verdensledende aktør innenfor brannsikkerhet. Vi vil vise verden hvordan viktige verdier kan beskyttes enklere og raskere enn tradisjonelle slukkeverktøy, understreker Brubakken.
Bridgehill har også mange norske bedrifter og offentlige aktører på kundelisten. Rundt 60 prosent av landets brannstasjoner har gått til innkjøp av brannteppene. Produktet er også aktuelt for parkeringshus, hoteller, ferjer, kjøpesentre og sykehus.
 
"
https://www.innovasjonnorge.no/no/tjenester/kundehistorier/2020/weisstech/,Applikasjonen Omhu ble svaret på utfordringene den tidligere miljøarbeideren Philip Andreas Aspholt-Weisser stadig stod overfor i sin arbeidshverdag.,"Han så behovet for et digitalt verktøy i helse- og omsorgssektoren, der tilrettelagte tjenester overfor personer med spesielle behov ble mer transparente, effektive og koordinerte.
Et behov i markedet
Med bakgrunn i dette startet han et enkeltmannsforetak, og etter å ha avdekket et behov i markedet ble WeissTech etablert i 2016. Han søkte om midler fra Innovasjon Norge fra starten av og over en femårsperiode har bedriften fått tilskudd til markedsavklaring, kommersialiseringstilskudd, støtte til juridisk bistand, avtaleverk og IPR, oppstartlån, innovasjonslån og tilskudd til mentor.
- Vi har benyttet et vidt spekter av Innovasjon Norge sine tjenester og har hatt god nytte av et nært samarbeid med dem. Vi hadde aldri kommet dit vi er i dag om det ikke hadde vært for gode råd, tilskudd og lån fra Innovasjon Norge, sier Vegard Hammerstad, daglig leder i WeissTech.
 
","
Utvikling og testing
Appen Omhu skal sikre gode helsetjenester for mennesker med psykisk utviklingshemming, autisme og andre med behov for tilrettelagte tjenester. Nord-Aurdal kommune ble med som pilotkunde i utviklingsløpet og ga verdifulle tilbakemeldinger underveis i prosessen. Målet med testingen var å samle og etterprøve data over tid for brukernes utvikling, slik at helsepersonell enkelt kan følge opp, tilrettelegge og effektivisere tjenestene.
Kommunen, Flyt IT og NTNU Gjørvik ble alle viktige utviklingspartnere, hvor sistnevnte fikk studentgrupper til å teste nye muligheter i løsningen. WeissTech gikk også i dialog med Helseforum i Valdres og knyttet seg til inkubatoren i Gjøvik.
Hentet inn kompetanse
Gründeren sørget tidlig for å få på plass et team som hadde kompetanse på flere kritiske områder, både innenfor helsesektoren og forretningsutvikling. Kompetansehevingen var viktig for at Innovasjon Norge kunne bidra videre med finansiell støtte.
– Å jobbe opp mot det offentlige er krevende, men selskapet har tatt små skritt av gangen og benyttet våre tjenester trinnvis. For å lykkes i en slik krevende utviklingsprosess, er det viktig å ha med utfyllende kompetanse inn i selskapet og vi satte derfor krav til styresammensetningen. Selskapet har lykkes med å rekruttere en styreleder som også fant det interessant å være investor. Dette har bidratt godt i en krevende utviklingsfase, forteller Beate Follestad, finansieringsrådgiver i Innovasjon Norge Innlandet.
Vil vokse videre
Omhu er tilstede i den norske helse- og omsorgssektoren med kunder som Kirkens bymisjon, Granhøi alderspensjonat og Hava Instituttet. 
- Denne løsningen gir et stort digitalt løft for sektoren, og er et godt arbeidsverktøy for både ansatte som jobber direkte med tjenestemottakeren og ulike ledernivåer, sier gründeren.
Koronapandemien har vært utfordrende, men IT-bedriften har brukt tiden til å arbeide med en ny grafisk profil og oppdatere hjemmesiden.
- I forbindelse med dette arbeidet har vi snakket med eksisterende kunder om deres brukererfaringer og fått mange gode tilbakemeldinger. Vi deler dem på hjemmesiden, og håper det får flere beslutningstagere i helse- og omsorgssektoren til å velge Omhu, sier Hammerstad.
 
"
https://www.innovasjonnorge.no/no/tjenester/kundehistorier/2020/elop/,Elop lager løsninger som øker sikkerheten og levetiden for infrastruktur med betongkonstruksjoner. Nylig ble Hamarbedriften notert på Oslo børs.,"Stadige bro- og bygningskollapser rundt i verden viser behovet for forbedret inspeksjon, kartlegging og vedlikehold av kritisk infrastruktur. Gründer Terje Melandsø tok tak i utfordringene knyttet til betongkonstruksjoner, og Innovasjon Norge har støttet prosjektet siden begynnelsen.
- Samarbeidet med Innovasjon Norge har gitt oss mange muligheter. Finansieringen har betydd mye for utviklingen av teknologien vår og ikke minst i arbeidet mot kommersialisering av produktet. Det setter vi stor pris på, sier Kjersti Kanne, administrerende direktør i Elop.
Deres løsninger øker sikkerheten og levetiden, og reduserer levetidskostnader og klimaavtrykk ved at man ved hjelp av ultralyd kan vurdere tilstanden på betongen.
Internasjonalt potensial
I oppstarten ga Norges forskningsråd tilskudd til teknisk utvikling, og Innovasjon Norge innvilget etablerertilskudd for å bygge en forretningsmodell basert på de markedsmulighetene man så. Bedriften hadde spisskompetanse innen ultralyd, signal og bildebehandling, men trengte bistand innen forretningsutvikling og kapitalstyrking. Dette gjorde at Innovasjon Norge koblet på en mentor for å bistå selskapet. 
Bedriften laget en prototype som kan se inn i faste materialer som betong, og samle og visualisere data til avanserte analyser og tilstandsvurderinger. Teknologien er patentert i alle de viktigste markedene og er under industrialisering. Den vil bli introdusert i markedet mot slutten av 2020.
 
","
Vår rolle som risikoavlaster
- Prosjektet har en meget høy grad av innovasjon og et sterkt internasjonalt team. En av våre viktigste oppgaver overfor norske bedrifter er å avlaste risiko. Her har vi gått inn med risikokapital i form av innovasjonslån, samt tilskudd fra våre ulike ordninger, forteller finansieringsrådgiver Mathias Bakke Haugen i Innovasjon Norge Innlandet.
Gjennom betydelig støtte fra virkemiddelapparatet, EU-programmet Horisont 2020 og egenkapital fra eieren, har selskapet fått hjelp inn i en ny utviklingsfase og gjort teknologiske gjennombrudd. Hamarbedriften har også nådd en annen milepæl dette året. Etter flere år med forskning, utvikling og kommersialisering, ble de registrert på Merkur Market ved Oslo børs denne høsten.
Grønne eksportnæringer
Med frisk kapital har Elop fått økonomisk styrke til å utvikle og kommersialisere produktet fremover. At teknologien påvirker både miljøet, sikkerheten og økonomien positivt, har medført betydelig interesse fra norske og internasjonale interessenter i bygge- og infrastrukturindustrien.
- Etter hvert som olje- og gassindustrien skaleres ned og fases ut, har Norge en stor utfordring i å utvikle grønne eksportnæringer som skal erstatte dagens eksport. Vi i virkemiddelapparatet er derfor glade for å ha kunnet støtte oppbyggingen av en ny sterk og grønn kunnskapsbedrift, sier Haugen.
"
https://www.innovasjonnorge.no/no/tjenester/kundehistorier/2020/laviair/,Å bruke droner til skredsøk kan effektivisere redningsarbeidet og redusere kostnader. Laviair utvikler en løsning.,"I store skred er det ofte utfordrende og tidkrevende for søkegrupper å lokalisere personer som er tatt. Det er vanlig å bruke et redningshelikopter til å gjennomføre det første grovsøket. Laviair tester en annen og mer effektiv løsning.
Bodø-bedriften har utviklet en skredsøker som kan monteres på en standard drone. Oppkoblingen er svært enkel, og man er klare til å fly i løpet av sekunder. Skredsøkeren sender gps-posisjon, høyde og treffdata til en håndholdt enhet. Treff indikeres dessuten ved lydfrekvens.
- På denne måten kan skredområder gjennomsøkes raskt med høy nøyaktighet, letemannskaper slipper å bevege seg inn i farlige områder og helikoptre frigjøres til andre oppgaver, sier Anne Lise Øiesvold, daglig leder i Laviair.
Pilot og testing i markedet
Prosjektet begynte med at Magnus Skogmo, pilot i luftambulansen og dronepilot i Fly Lavt, hadde ideen og lagde en fungerende prototype på løsningen sammen med en kollega. Duoen samlet et team av ingeniører og fikk bistand av industridesignere til å gjennomføre en markedsavklaringsfase.
De kartla dagens brukerreise og fikk god innsikt i redningstjenestens mange utfordringer og behov. Videre demonstrerte de prototypen. Mottakelsen var god, og de bestemte seg for å etablere selskapet Laviair for å ta produktet ut i markedet. Løsningen ble pilottestet av Tromsø og Lyngen Røde kors i første halvdel av 2020.
 
","
Innovasjon Norges støtte er essensiell
Innovasjon Norge har støttet prosjektet med tilskudd i etableringsfasen.
- Prosjektet holder høy kvalitet og er godt planlagt, og løsningen er spennende og har et internasjonalt potensial. Gründerne har vært flinke til å samle den riktige kompetansen, og de har skapt seg et solid nettverk for å få utviklet løsningen i samarbeid med norske redningsetater, forteller Marius Fagerli, finansieringsrådgiver i Innovasjon Norge Nordland.
­­– Tilskuddet hadde alt å si for at vi kom fort i gang med neste steg i utviklingen. Det ga oss tryggheten til å lage et godt pilotprodukt før vi nå går ut i markedet og henter inn mer kapital, understreker Øiesvold.
Produktet er nå i detaljeringsfase, der de sørger for å få et stabilt produkt med høy range. Deretter gjør de seg klare for lansering.
- Vi vil i første omgang rette oss mot den profesjonelle redningstjenesten i Norge og Europa. Vi ser imidlertid et stort potensial utenfor disse gruppene, sier Øiesvold.
"
https://www.innovasjonnorge.no/no/tjenester/kundehistorier/2020/vixel/,"Med Vixels digitale verktøy kan bedrifter over hele verden ta byggemøtene sine inn i den virtuelle virkeligheten. At teknologien er godt rustet for å konkurrere i et internasjonalt marked, har sikret finansiering fra to store investorer.","- I et byggeprosjekt er det mye som skal koordineres og passe sammen. Arkitektur, stål og betong, elektrisk anlegg, ventilasjonsmontering og mer – alt dette etterfulgt av årevis med vedlikehold. I tillegg skal kommunen, byggherren og kommende brukere av bygget forstå planene og gi innspill. Å stå inne i en virtuell 3D-modell gjør det veldig enkelt å forstå hverandres problemstillinger uten å ha byggeplassforståelse, forteller gründer Rune Vandli.
Det digitale verktøyet skal gjøre det lettere for de involverte å ta beslutninger, og luke ut feil og mangler før de oppstår i det virkelige prosjektet. Dermed spares tid, penger og miljøet. Verktøyet er spesielt nyttig for komplekse prosjekterings- og produksjonsprosjekter, der datastøttet design er viktig for å lykkes.
 
Viktig støtte fra Innovasjon Norge
Innovasjon Norge gikk tidlig inn i prosjektet og har bidratt med lån, tilskudd og rådgivning.
- Vixel har bygget opp et spennende selskap med base i Gjøvik og et stort internasjonalt potensial. De har klart å hente investorkapital og har klare mål. Vi ønsker oss flere selskaper som Vixel i Innlandet, sier Mathias Bakke Haugen, finansieringsrådgiver i Innlandet.
Ifølge gründeren selv har støtten fra Innovasjon Norge vært viktig for at selskapet ligger langt framme i verden - innen en teknologi som har hatt en lang modningsprosess i markedet.
- Med det økonomiske bidraget har vi turt å ha et ekstremt skarpt fokus. Kompetansebidraget i form av rådgivning og kurs var viktig for oss i etableringsfasen. En oppstarthverdag er hektisk, så det er godt å få støtte på de grunnleggende forretningsformalitetene som også må på plass for å lykkes, sier han.
Nylig har bedriften fått innvilget tilskudd og lån til nyutvikling av Innovasjon Norge.
- Teknologien vår er godt tilrettelagt for utvikling av flere produkter. Vi er i gang med neste produkt og har flere på tegnebrettet, både for eksisterende og kommende hardware-plattformer, sier Vandli.
Satser på et globalt marked
Vandli forteller at de tenkt internasjonalt fra dag én, og har allerede partnere i flere land i Europa og i Midt-Østen. Innovasjon Norges kontorer i utlandet har bidratt med lokal kunnskap om hvordan best manøvrere seg i markedene. Spesielt fra kontoret vårt i Tyskland opplever de god koordinering og tilrettelegging.
- Når man jobber med ny teknologi i dag, og særlig digitalt, er det ikke mulig å jobbe nasjonalt og håpe at markedet skal modnes, for da er det for sent. Våre konkurrenter er til stede i alle land, og det må vi også være i økende grad. Selv om vi opererer digitalt, er det viktig å ha «føtter på bakken» der ute - både for support og for lokale tilpasninger i bruk og markedsføring, sier han.
Fikk tunge investorer med på laget
Det er tydelig at mange har tro på bedriften. Aktører som Skanska, Statens Vegvesen, Statsbygg, Optimar og Sweco har allerede begynt å bruke det virtuelle verktøyet. I tillegg har det kommet tunge investorer på banen. For Vixel har det vært viktig å finne partnere som ikke bare kan bistå finansielt, men som også har teknologi- og bransjeforståelse. Det fant de i AF-Gruppen og OBOS sitt investeringsfond Construct Venture, som sammen med Skagerak Maturo valgte å investere i bedriften.
Jan Fossgård i Construct Venture forteller at det var flere grunner til at de valgte å investere i Vixel.
- Den ene er at selskapet er svært prosessorientert og har hundre prosent fokus på å skape målbar nytteverdi for sine kunder. Tjenestene Vixel leverer er skybaserte og skalerer dermed godt både på salg og datakapasitet som trengs for å levere inn til store byggeprosjekter. Skalerbar nytteverdi er nettopp det som gjør at selskapet har et stort globalt markedspotensial, sier han.
Skagerak Maturo hadde dialog med bedriften i nesten ett år for å følge utviklingen og bli godt kjent med teamet. De viser til Vixel-teamets kundebevissthet og enestående teknologiforståelse som avgjørende faktorer for at de gikk inn som investor.
- Løsningen er den raskeste og mest brukervennlige på markedet, noe som er essensielt for at kunder skal se verdien fra første stund og ha det som et arbeidsverktøy. Dette ble bekreftet av kundene, avslutter Andreas Eskeland i Skagerak Maturo.
","
 
"
https://www.innovasjonnorge.no/no/tjenester/kundehistorier/2020/attensi/,Opplæring ved bruk av spill- og simuleringsteknologi er stadig mer populært. Norske Attensi har gjort suksess i Europa og har flere internasjonale selskaper på kundelisten. Nå videreutvikler de teknologien for å bli verdensledende på sitt felt.,"Attensi har utviklet en teknologiplattform for digital, spillbasert opplæring, som kombinerer avansert 3D-modellering med kunnskap om menneskelig atferd og pyskologi. Brukerne motiveres til å trene på situasjoner og dilemmaer fra den virkelige verden ved å få belønninger på samme måte som i et underholdningsspill.
Økt etterspørsel i koronakrisen
Innholdet på teknologiplattformen kan utvikles raskt og kostnadseffektivt. Det har vært fordelaktig og gitt avkastning i annerledesåret 2020.
- Vi hjalp kundene våre med opplæring tilpasset den nye hverdagen med koronaviruset svært raskt. Bare noen dager etter at samfunnet stengte ned, var de første kundene ute med oppdatert opplæring om smittevern og arbeidsrutiner knyttet til virusutbruddet. De siste ukene har vi sett at markedet har akselerert kraftig på digitaliseringsfronten. Kurs og opplæring i klasserom og konferanser avlyses og flyttes til digitale flater. Vi opplever økende etterspørsel etter løsninger som kan erstatte tradisjonelle, fysiske samlinger, forteller daglig leder i Attensi, Anne Lise Waal.
Innovasjonslån på ti millioner kroner
Oslo-selskapet har vokst til å bli blant de største på spillbasert opplæring og har sluttbrukere i over 80 land. De kan vise til storkunder som Circle K, Boston Consulting Group, Novartis og Norgesgruppen. Innovasjon Norge har vært en betydelig bidragsyter siden oppstarten av selskapet i 2009.
- Vi har vært med på å styrke selskapet, slik at det kan lykkes med vekst og eksport. I fjor innvilget vi et innovasjonslån på ti millioner kroner for at de skal kunne videreutvikle teknologien og skalere internasjonalt, forteller Ellen Margrethe Rakneberg i Innovasjon Norge Oslo Viken.
 
","
 
Attensi har 100 ansatte fordelt på kontorene i Oslo og London, samt et kontor på Nordic Innovation House i Silicon Valley, hvor de planlegger etablering i USA.
- Helt siden vi startet selskapet har Innovasjon Norge vært en av våre viktigste støttespillere både i form av rådgivning og tilskudd. For et vekstselskap som oss er det viktig å ha gode, lokale aktører i ryggen når man er i en krevende vekst- og kommersialiseringsfase, sier Waal.
Utekontorene er døråpnere
Innovasjon Norge jobber for at norske bedrifter skal lykkes med bærekraftig vekst og eksport, og Attensi har benyttet flere av tjenestene både i Norge og på utekontorer.
- I tillegg til kontorene her hjemme, har særlig kontorene i London og USA vært viktige bidragsytere og døråpnere. Vi er svært takknemlige for all hjelp og støtte de lokale representantene til Innovasjon Norge har gitt oss for å komme raskt «up to speed» i nye markeder, sier Waal.
Selskapet jobber nå med å skalere teknologiplattformen, erobre nye markeder og utvide kundeporteføljen med større markedsandeler i eksisterende sektorer, samt åpne opp for nye sektorer.
- Vi planlegger videre ekspansjon i Europa og USA, og har et hårete mål om å bli verdensledende på vårt felt. På veien dit trenger vi mange kunder, riktige investorer og effektive virkemidler.
"
https://www.innovasjonnorge.no/no/tjenester/kundehistorier/2020/oliasoft/,"Norske Oliasoft vil at olje- og gassbransjen skal følge utviklingen innen maskinlæring og automatisering for å bli mer effektiv, tryggere og renere. På få år har programvareselskapet klart å etablere seg i flere store og konkurransekrevende markeder.","- Oliasoft både bekrefter og befester konkurransefortrinnet norsk underleverandørindustri har opparbeidet seg i olje- og gassbransjen de siste tiårene. Et konkurransefortrinn som er meget viktig å utnytte kommersielt på veien mot en mer fornybar energiindustri, sier Bjørn Aage Seem Holmen, seniorrådgiver i Innovasjon Norge.
Oslo-selskapet, som ble dannet i 2015, er i dag etablert med kunder og brukere i Europa, Nord- og Sør-Amerika, Asia og Australia.
Automatiserer arbeidsflyten
Selskapet bruker digital teknologi for å automatisere arbeidsflyten for brønnplanlegging. Deres produkt, som er en Integrated Cloud Engineering (ICE) plattform, er det første verktøyet som innlemmer alle deler av planleggingsprosessen og gir en unik flyt av sanntidsdata. Dette forenkler arbeidet med å bygge sikre og effektive brønndesign-systemer.
Optimaliseringen reduserer også behovet for antall brønner, båter og rigger. Deres automatiserte system for brønndesign minimerer brukerfeil som kan være fatale i sikkerhetskritiske beregninger. Bedre brønndesign gir også vesentlig redusert risiko for gassutslipp.
- Norge er verdensledende innen olje- og gassteknologi, og dette gir Norge et globalt konkurransefortrinn, sier André Backen, administrerende direktør i Oliasoft.
Koronasituasjonen har ført til lavere aktivitet enn planlagt for selskapet. I høst fikk de 4 millioner kroner i ekstraordinært innovasjonstilskudd fra Innovasjon Norge for å opprettholde fremdriften i utviklingen av korrosjonsmodulen. Modulen skal regne ut hvordan ulike væsker og gasser sliter på stålrørene.
 
","
Utløsende for investorkapital
Backen understreker at det er kapitalkrevende og langsiktige prosesser i bransjen, og at kundene først betaler når produktet er ferdig.
- Den finansielle støtten vi har fått fra Innovasjon Norge har i aller høyeste grad vært utløsende. Vi har klart å hente 42 millioner kroner fra investorer. Dette hadde vi aldri fått til uten penger fra Innovasjon Norge og Forskningsrådet, sier han.
Backen mener virkemiddelapparatet i Norge er unikt.
- Finansiell støtte fra virkemiddelaktører er uvurderlig når man skal ekspandere til nye markeder og samtidig skape verdier i Norge. Muligheten for å komme inn i ellers ganske lukkede miljøer har også vært veldig viktig.
Han sikter til Innovasjon Norges eksportprogram Global Growth og deres deltakelse på programmer som var rettet mot USA og Brasil i 2018 og 2019. Der fikk de etablert kontakt med store energiselskaper som igjen har resultert i langsiktige og viktige avtaler med Shell og Chevron.
- Amerikanere har generelt liten tillit til fremmede, og dette var en fin måte å vise seg frem og knytte kontakter, konkluderer Backen.
Gevinster for miljø og bærekraft
Brønnoptimalisering har lenge vært brukt i olje- og gassindustrien, men brukes også i fornybar energi. Oliasofts løsning har potensial for å ha et alternativt anvendelsesområde knyttet til energibrønner for utnyttelse av termisk energi.
Fangst og lagring av karbon under havbunnen kan også være et aktuelt utviklingsområde. Regjeringens Langskip-prosjekt omfatter transport- og lagringsprosjektet «Northern Lights» som er et samarbeid mellom Equinor, Shell og Total. Dette er en milepæl i industri- og klimasatsingen, og legger til rette for ny teknologi.
Backen roser forskningsmiljøene Institutt for energiteknikk (IFE) på Kjeller, NORCE og SINTEF som bidrar med internasjonalt ledende forskning. Resultatene vil øke omstillingen i energisektoren når selskapene går fra fossilt til fornybart, og CO2-avtrykket fra olje- og gassproduksjon reduseres kraftig.
"
https://www.innovasjonnorge.no/no/tjenester/kundehistorier/2020/marine-recycling-cluster/,"Virksomhetene i Marine Recycling Cluster lager løsninger for et renere hav. Samarbeidet ble til gjennom Innovasjon Norges Bedriftsnettverk, og i fjor ble de en del av det nasjonale klyngeprogrammet.","Forsøpling i havet er en global samfunnsutfordring. Det viste blant annet årets tv-aksjon, som gikk til arbeidet for å bekjempe plast i havet. Klyngen Marine Recycling Cluster ble startet som et bedriftsnettverk i Vesterålen og Lofoten i 2016, og består i dag av 25 bedrifter fra hele landet. Klyngen utvikler produkter og tjenester for å effektivisere marin opprydding og forebygge forsøpling i havet.
- Eksport av løsninger for et renere hav er virkelig et stort mulighetsområde. Vi er glade for å kunne bidra med finansiering til klyngen, samt gi finansiering, kunnskap og nettverk til de enkelte bedriftene i ulike utviklingsprosjekter, sier Monica Ahyee, direktør i Innovasjon Norge Nordland.
 
","
Hjelp fra Innovasjon Norge i Indonesia
Marine Recycling Cluster sin hovedambisjon er å utvikle praktiske løsninger for renere hav og strender, og de jobber med hele verdikjeden for å oppnå dette – fra å kartlegge havområder og havstrømmer til å utvikle nye produkter av havavfallet.
- Vår rolle som klynge er å forsterke og effektivisere arbeidet for å stoppe plastforurensingen. Vi bidrar i kampen mot dette enorme plastmonsteret gjennom å utvikle bedre teknologi og metoder. Det kan være effektiv kartlegging, oppsamling og bearbeiding av marint plastavfall, sier klyngeleder Børge Bentsen.
Klyngen støtter medlemsbedriftene i samarbeidet og innovasjonsarbeidet som blant annet går ut på å utvikle kartleggingsverktøy som bruker både satellittbilder, droner, havstrømsdata og feltdata. Et annet eksempel er oppsamling av flytende avfall i sjø gjennom bruk av en spesiallaget trål, eller småskala pyrolyseanlegg som kan utnytte plastavfall til ulike anvendelser.
I samarbeid med Innovasjon Norges kontor i Indonesia har klyngen kartlagt behovene for å oppnå renere hav og elvemunninger, og de deltok i eksportprogrammet Global Growth som omhandlet marin plastforurensing i 2018-2019.
- Støtten fra Innovasjon Norge har vært avgjørende for oss både i Norge og i Indonesia. Finansieringen har gjort det mulig å holde et høyt aktivitetsnivå på samarbeidet og innovasjon. I Indonesia har vi vært helt avhengig av Innovasjon Norges gode kontakter, lokale nettverk og samfunnskompetanse, forteller Bentsen.
Bedriftsnettverk og klyngeprogram
Det hele begynte med Terje Olav Hansen på Fiskebøl tok kontakt med Salt Lofoten, en kompetansebedrift på marin biologi som holder til i Svolvær. Sammen arrangerte de et møte med Innovasjon Norge og Nordland fylkeskommune, der de inviterte med en gruppe bedrifter som hadde bakgrunn fra oljevern. Under et møte ble det enighet om å opprette et bedriftsnettverk som skulle jobbe med marin forsøpling, og som skulle administreres av Egga Utvikling. Nettverket ble senere med i Innovasjon Norges klyngeprogram.
- Pågangsmotet og samlet erfaring med teknologiske løsninger for havnæringer, har vært avgjørende for å lykkes. Det er spennende bedrifter i klyngen som utfyller hverandre godt. Vi forventer eksportorienterte prosjekter og utviklingsløp fremover, forteller Ahyee.
Marine Recycling Cluster ble tatt inn i nasjonale klyngeprogrammet, Norwegian Innovation Clusters, i 2019. Programmet skal styrke den enkelte bedrifts innovasjonsevne gjennom samarbeid, og klyngene får finansiell og faglig støtte for å bidra til økt omstilling og vekst.
"
https://www.innovasjonnorge.no/no/tjenester/kundehistorier/2020/spilltech/,Spilltech har utviklet flere løsninger som samler opp marin søppel i havneområder. Nå er noen av produktene sjøsatt og på vei ut i Europa.,"Med lang erfaring i å utvikle maritime produkter, fikk SpillTech-gründerne ideen om å lage en løsning for å redusere avfall i havet. Det har resultert i flere produkter som samler søppel i havneområder. Dette er i tråd med FNs bærekraftmål for å bevare og bruke hav og marine ressurser på en måte som fremmer bærekraftig utvikling.
Avgjørende rådgivning og finansiering
- Plast på avveie er definert som et stort miljøproblem. Spilltech utvikler spennende miljøteknologi som skal bidra til å løse denne utfordringen, og de har fått god respons i markedet. Innovasjon Norge har støttet selskapet med finansiering i oppstartsfasen og gjennom flere utviklingsprosjekter. I tillegg har de blitt koblet til flere rådgivningstjenester, sier Stein Bøe, seniorrådgiver i Innovasjon Norge Vestfold og Telemark.
Rådgivningen fra Innovasjon Norge fikk gründerne til å dele prosjektet inn i flere faser, noe som effektiviserte gjennomføringen og førte til finansiering i flere omganger, blant annet i form av tilskudd i oppstartfasen og tilskudd til miljøteknologi senere i utviklingsløpet.
- Hjelpen vi fikk av Innovasjon Norge da vi sto på startstreken både med prosjektet og selskapet, var helt avgjørende for oss. Vi var helt nystartet, og støtten gjorde at vi kunne ha et utviklingsløp på et nytt produkt i et nytt marked, samtidig som vi etablerte firmaet basert på mer kjente løsninger og produkter, sier Trond Lindheim, gründer og daglig leder i Spilltech.
 
","
Fanger og lagrer søppel
Det første produktet de utviklet er konstruert som en flytende ring med en kurv under. Når vannet under ringen pumpes bort og nytt vann strømmer over ringen, blir søppel fanget og lagret i kurven. Oppsamleren plasseres i havners vrakviker, og kan fange mye søppel før den må tømmes. Det er utviklet tre størrelser av denne typen oppsamler. De to minste har oppsamlingsvolum på 30 liter, mens den største har 1000 liter og krever maskiner til utsetting og tømming.
- Disse verktøyene vil bidra til å fjerne søppelet som samler seg i havner, før det blåser videre eller synker. I havneområdene er vi tett på avfallet, profesjonelt oppsamlingsutstyr og øvrig infrastruktur. Det er et riktig sted å starte, forteller Lindheim.
 
"
https://www.innovasjonnorge.no/no/tjenester/kundehistorier/2020/maritech-systems/,Et digitalt kompetanseløft gjennom Innovasjon Norges Omstillingsmotor hjalp Maritech Systems med å flytte verdensledende softwareløsninger for salg og sporing av fisk opp i skyen.,"Maritech Systems utvikler og leverer digitale løsninger for kontroll, sporing og digitalisering i sjømatindustrien. 70 prosent av Norges sjømateksport går gjennom deres datasystemer, og de er en anerkjent partner for flere av de største selskapene i det globale markedet.
Fikk tiltrengt markedsforståelse
Tidligere ble løsningene innen kjøp, salg, lagring, pakking og etikettering levert slik at data ble oppbevart hos virksomheten selv. Maritech ønsket å flytte dette opp i skyen og fikk hjelp til å sette i gang et digitalt kompetanseløft gjennom Innovasjon Norges Omstillingsmotor - en ordning hvor klyngemiljøer hjelper bedrifter som ikke er med i klyngen med å øke kompetansen innen digitalisering og avansert produksjon.
– Vi ble en del av et innovasjonsnettverk som ga oss tiltrengt markedsforståelse og innsikt i hvor langt man har kommet innen forretningsanalyse og skyløsninger i andre næringer. Der ligger det store overføringsverdier. Vi fikk bekreftet at det kan være en lang vei fra å ha en smart algoritme til å ha noe man kan selge, sier Oddvar Husby, som leder Maritech Analytics-avdeling.
Bedriften gjennomførte flere workshops i regi av en innovasjonslab under NCE iKuben i Molde, som er et nasjonalt kompetansesenter for omstilling med fokus på digitalisering, bærekraft og forretningsmodeller. Kompetansehevingen har endret hvordan Maritech gjennomfører sine innovasjonsprosjekter, både internt og i samarbeid med kunden. Økt fokus på kundens behov har gitt gode resultater for selskapet.
Fremtidsrettet kompetanseløft
- Det er veldig kjekt å se at kompetansen som Maritech har fått gjennom vår Omstillingsmotor, kan forsterke det videre arbeidet deres med å digitalisere sjømatindustrien, sier klyngerådgiver hos Innovasjon Norge Møre og Romsdal, Mari Klokk Leite.
Maritech har de siste årene fått støtte og rådgivning til ulike prosjekter innen forskning, utvikling og innovasjon (FoUI). De er blant annet i gang med en forstudie, delfinansiert av Innovasjon Norge, som undersøker hvordan digitale løsninger kan gi bedre kontroll og mer effektivitet knyttet til fangst i hvitfisknæringen. Dagens situasjon er at myndighetene ikke har tilstrekkelig kontroll med innrapportering av fangst, noe som representerer en betydelig utfordring i bransjen.
Internasjonalt teknologimiljø
Maritech har ekspandert kraftig de siste årene, med en årlig vekstrate på 23 prosent siden 2014. Selskapet har over 100 ansatte, som jobber med sjømat, logistikk og IoT/produksjon, og holder til på et av kontorene i Norge eller utlandet: Averøy, Åndalsnes, Molde, Trondheim, Harstad, Island, Canada, USA og Chile.
- Helt siden oppstarten har vi jobbet tett sammen med kundene, hatt fokus på hele verdikjeden, kompetansebygging og å ligge langt fremme med hensyn til teknologi. Det blir lagt merke til utad, og vi blir jevnlig kontaktet av dyktige fagpersoner som har lyst til å være med på laget, forteller Marie Gjære Gundersen, markedssjef i Maritech.
Ambisjonen er videre internasjonal vekst, og selskapet trekker fram Chile, Island og Nord-Amerika som særlig viktige satsingsområder. Innovasjon Norge fungerer som en døråpner.
- Innovasjon Norge sine utekontorer er gull verdt for mange norske bedrifter som ekspanderer internasjonalt. De bidrar med lokalkunnskap, kulturforståelse og relasjoner, og senker terskelen for å tørre å satse globalt, understreker Odd Arne M. Kristengård, administrerende direktør i Maritech.
Næringslivsdelegasjon og eksportprogram
I 2019 var Maritech en del av Innovasjon Norges næringslivsdelegasjon til Chile. Der fikk de sjansen til å delta på feltbesøk, arrangementer og seminarer innen havbruk. Innsikten og tilbakemeldinger under besøket fikk selskapet til å videreutvikle sin virksomhet og ta en beslutning om å etablere eget kontor i landet.
Enda mer innsikt fikk selskapet ved å delta på Innovasjon Norges globale vekstprogram om det chilenske akvakulturmarkedet. Programmet innebar blant annet to besøk til Chile. Under det første besøket åpnet selskapet sitt kontor der, og i dag er de i dialog med flere mulige kunder og håper å konkretisere noen avtaler i løpet av 2020.
","
 
"
https://www.innovasjonnorge.no/no/tjenester/kundehistorier/2020/wai-environmental-solutions/,"WAI Environmental Solutions (WAI) har utviklet en prosess som øker utnyttelsen av organisk avfall i produksjon av biokull, varmeenergi og biogass. Nå skal løsningen demonstreres i Kina.","I samarbeid med en kinesisk partner skal den norske bedriften tilgjengeliggjøre løsningen i Kina, slik at det avfallet som i dag oppleves som et problem kan bli en ny ressurs.
Samarbeider om miljøteknologi
Som del av Innovasjon Norge og Jiangsu S&Ts prosjekt, har WAI inngått et samarbeid med Jiangsu Jinzi Enviromental Technology Co. Inc. (Jinzi) for å utvikle og demonstrere en ny og bærekraftig prosess for behandling av organiske avfallsstrømmer.
- Dette er et veldig spennende initiativ, og en gyllen anledning for norske oppstartsbedrifter med internasjonale ambisjoner til å vise frem verdien av løsningene sine i praksis og etablere en markedsposisjon i Kina og andre land, sier Henrik Bjørge Fardal, seniorrådgiver i Innovasjon Norge.
Jobbet tett med Innovasjon Norge
WAI ble startet av Steinar Danielsen og Dr. Gang Xin i 2017. Sammen har de utviklet en bærekraftig og sirkulær prosess for behandling av organisk avfall.
- WAI har en god tilnærming til markedet, og hva som må til for å vokse og etablere seg internasjonalt. De har vært flinke til å vise seg frem, samtidig som de har lyttet til markedet. De har vært raskt inne og sjekket behovet, og brukt denne informasjonen til å tilpasse tilbudet sitt. Dette er svært viktig for en oppstartbedrift og spesielt nyttig når de går bredt ut internasjonalt, sier Henrik.
 
","
 
Horten-bedriften har dratt nytte av det Innovasjon Norge har å by på. I oppstartsprosessen har de mottatt etablerertilskudd og oppstartslån, og vært i regelmessig kontakt med Innovasjon Norges rådgivere. Samarbeidsprosjektet med Jinzi er finansiert med Miljøteknologiordningen.
- Den tette kontakten med Innovasjon Norge har vært svært viktig for oss. De har vist genuin interesse i å hjelpe oss videre og alltid stilt opp. Dette setter vi stor pris på, sier Steinar Danielsen, administrerende direktør i WAI.
De har også benyttet seg av Innovasjon Norges mentortjeneste.
- Vi var raske til å melde interesse for mentorordningen. Dette har vært svært viktig i arbeidet med å sikre investorer. Gjennom ordningen har vi fått nyttige tilbakemeldinger på selskapets verdiløfte, strategi og forretningsmodeller mot investormarkedet, forteller Danielsen.
Økt utnyttelse av avfallsmaterialer
WAI sin behandling av organiske avfallsstrømmer produserer verdifulle produkter for lokalsamfunnet. Prosessene de skal demonstrere gjennom Jinzi-samarbeidet innebærer både tørking, pyrolysebehandling og utråtning av det organiske avfallet som ellers ikke blir utnyttet. Pyrolyse er en varmebehandling med underskudd på oksygen som endrer den kjemiske strukturen til et materiale.
Organisk avfall fra blant annet husholdninger, landbruk og dyrehold mates inn i disse prosessene, og gjennom behandlingen produseres biokull, varmeenergi og biogass. Dette føres tilbake til lokale virksomheter, reduserer miljøutslipp og erstatter bruk av fossil energi. Biokull er en effektiv karbonlagring, og bruken av biokull bidrar til økte avlinger, bedre dyrevelferd, mer fornybar energi og bedre lokalmiljø for befolkningen.
- Ved å behandle organisk avfall på denne måten skaper vi nye muligheter og funksjoner for avfall som ellers ville ha blitt brent eller kastet i deponi, og ført til miljøutslipp. Jinzi-samarbeidet gir oss muligheten til å vise frem det komplette pyrolyseanlegget, og at lokalt avfallsmateriale kan gi fornybar energi og et bedre lokalmiljø, sier Danielsen.
Belønnet av EU
Bedriften jobber også med utvikling av en ny teknologi som ble belønnet med «Seal of Excellence» fra EUs finansieringprogram for grønne løsninger.
- Dette er en revolusjonerende løsning som vil doble biogassproduksjonen i eksisterende anlegg og minimere CO2-utslippene. Vår ambisjon er å gjøre produksjon av fornybar biogass enda mer konkurransedyktig. Med nye forretningsmodeller og verdikjeder jobber vi for at våre løsninger skal bli den foretrukne teknologien for behandling av organisk avfallsbehandling og biogassproduksjon, både i Norge og internasjonalt, forteller Danielsen.
"
https://www.innovasjonnorge.no/no/tjenester/kundehistorier/2020/funzionano/,Funzionano har utviklet en nanoteknologi til bruk i produksjonsfasen for å lage materialer med nye egenskaper. Det sikrer redusert brennbarhet i disse materialene og færre miljøskadelige utslipp.,"I regi av et samarbeidsprosjekt mellom Innovasjon Norge og Jiangsu Science and Technology (Jiangsu S&T) i Kina, har Funzionano inngått et samarbeid med Greentech i Kina for å utvikle og implementere materialer til bruk i bilindustrien, med spesielt fokus på brannmotstand.
En markedsposisjon i Kina
- Dette er et veldig spennende samarbeid og en fantastisk mulighet for oss til å etablere en markedsposisjon i Kina. Utviklingsprosjektet tar utgangspunkt i flere sider av basisteknologien vår. Vi er i planleggingsfasen nå, men ser et stort potensial i samarbeidet fremover, sier Morten.
Funzionano har mottatt tilskudd til miljøteknologi og lån fra Innovasjon Norge for å utvikle nanoteknologien. I etablering av samarbeidet med Greentech har også Innovasjon Norges kontor i Shanghai vært involvert.
- Vi har vært i kontakt med Funzionano i flere år, og stilt med både finansiell støtte og annen bistand. De hadde allerede gjort mye av grunnarbeidet rundt løsningen sin før vi ble involvert. Vi har bidratt med finansiering for å videreutvikle og teste produktet, og for å ta det ut til markedet. De har svært god kompetanse og har truffet et behov med produktet sitt. Greentech-samarbeidet er en god begynnelse for å få demonstrert produktet i det kinesiske markedet, sier Reidun Løite Myhra, finansieringsrådgiver hos Innovasjon Norge.
 
","
Aktivt bidrag mot en bærekraftig verden 
Innenfor materialteknologi og produktutvikling er det fokus på å utvikle produkter som er trygge i bruk. Av den grunn tilsettes også mange materialer såkalte halogenholdige flammehemmere (bromerte og klorerte) – en fellesbetegnelse på om lag 75 organiske stoffer som brukes som flammehemmere i mange forskjellige produkter og varer. Halogenholdige flammehemmere brukes blant annet innenfor transport, hvor stoffet er blandet inn i harde og myke plaster, slik at brannskadene skal reduseres ved en eventuell brann.
I senere år er det blitt kjent at enkelte halogenholdige flammehemmere har negativ miljø- og helseeffekt. Det er derfor behov for å finne alternative løsninger, slik som Funzionanos har gjort. Nanoteknologien D-PYRE™ er en mer miljøvennlig flammehemmende teknologi, som helt eller delvis kan erstatte dagens halogenholdige flammehemmere. Funzionanos løsning er miljøvennlig fordi den i stor grad baserer seg på fornybare materialer og ikke gir skadelige utslipp i produksjon og bruk.   
- Det er mange fordeler med vår løsning. Den bidrar først og fremst til å forhindre brann like effektivt som dagens løsninger. Tilsetning av D-PYRE™ i materialer kan i stor grad redusere, eller i enkelte tilfeller fullstendig erstatte, behovet for flammehemmere som har større miljømessig risiko, sier Morten Eikenes, administrerende direktør i Funzionano.
Sterkt vekstpotensial
Mange har tro på produktet som bedriften har utviklet. Funzionano har også sikret finansiering fra flere investorer; Investinor, Skagerak Maturo Seed, Sintef Venture IV og Kongsberg Innovasjon.
- Ved hjelp av Innovasjon Norges støtte, jobber vi med å videreutvikle løsningen vår, og ser på ulike applikasjoner og varianter av produktet. Vi ser mange muligheter for teknologien både i Norge og i resten av verden. Vi jobber allerede tett med potensielle kunder i flere land for å teste applikasjonen og tilpasse løsningen, sier Eikenes.
Innovasjon Norge prioriterer bedrifter som har ambisjoner og evne til å realisere disse.
- Funzionano har tidlig hatt som mål å nå det internasjonale markedet. For et selskap med store ambisjoner og prosjekter, blir det ekstra viktig med gode og sterke investorer. Funzionano vært fått viktige investormiljø med på laget, og det bidrar til å trygge selskapets gjennomføringsevne. Det er noe vi vektlegger i våre vurderinger, sier Løite Myhra.
"
https://www.innovasjonnorge.no/no/tjenester/kundehistorier/2020/fjordalg/,"FjordAlg er i gang med å utvikle en «grønnere» mikroalge, og sammen med Innovasjon Norge skal selskapet ta lakseindustrien med storm.","Tidligere i år ble det kjent at det tre år gamle algeselskapet FjordAlg mottok et tilskudd på åtte millioner kroner fra Innovasjon Norges Miljøteknologiordning. Finansieringen har ført til at de kan bygge og sette i drift et pilotanlegg for produksjon av mikroalge. Produksjonen er helelektrisk og bruker kun rent, norsk fjellvann i en prosess som forbruker CO2.
Bedrifter som mottar slik støtte fra Innovasjon Norge skal bidra med teknologiske løsninger på miljøproblemer. Finansieringsrådgiver Jan Gurvin i Innovasjon Norge Vestland mener FjordAlg vil være en bærekraftig ressurs i fremtidens lakseindustri.
– Det finnes nesten ingen slike mikroalge-produsenter i Norge. Derfor mener vi det er klare fordeler med å få dette produsert her til lands. Det sikrer både høy kvalitet og lavt CO2-fotavtrykk, forteller Gurvin, og fortsetter:
– FjordAlg sitt pilotprosjekt og utrullingen i markedet vil skape arbeidsplasser i norsk bioøkonomi. Med sin alge-astaxanthin, som er bra for fiskehelse, mener vi det også vil påvirke norsk fiskeoppdrett positivt.
Innovasjon Norge har støttet selskapet siden oppstarten med mentortjenesten, tilskudd til kommersialisering og miljøteknologi, samt distriktsrettet tilskudd.
 
","
Et kvalitetsstempel
Det hele begynte med at Gabriel Ossenkamp snublet over mikroalger på sin tidligere arbeidsplass. Kort tid senere ble FjordAlg grunnlagt, og med drahjelp fra Innovasjon Norge kunne gründeren sette kursen mot Årdal for å realisere algedrømmen. 
– I mitt forrige liv som produksjonssjef på et smelteverk lærte jeg meg samspillet mellom mikroalger og spillevarme. Da så jeg en mulighet jeg ikke kunne la gå fra meg. Takket være Innovasjon Norge ble det mulig å realisere algeprosjektet som første byggestein av FjordAlg. Det er virkelig et kvalitetsstempel å få den type støtte, sier Ossenkamp.
Et grønt skifte
Pilotanlegget og arbeidet foregår i Sitep sine lokaler i Øvre Årdal. Her skal det produseres mikroalger på en naturlig måte. Laksen trenger å spise et pigment for å få den rette rødfargen, og mikroalger er en fornybar kilde til dette. I dag er mye av dette syntetisk fremstilt og svært negativt for en lakseindustri med høye CO2-utslipp. Dette vil Ossenkamp gjøre noe med, og nå går bedriften inn i det såkalte high end-markedet for naturlig pigmentering og økologisk laks.
– Oppdrettsnæringen ser etter rimeligere og bedre alternativer for å lage mikroalger på en naturlig måte. Ved å industrialisere bruken av mikroalger og tilby lokalprodusert utvikling, kan vi med den nye prosessen utnytte fornybar vannkraft og rent, norsk fjellvann. Det bidrar positivt til det grønne skiftet i industrien, sier gründeren.
Vil skape arbeidsplasser
Det er stor interesse for produktet, og FjordAlg har allerede en intensjonsavtale med et selskap som står klare for å ta imot volum. Nå jobber de iherdig med å finne en måte å bygge en stor og lønnsom fabrikk, slik at pilotprosjektet kan utvides. I tillegg til å vokse er det et mål å skape arbeidsplasser i nær fremtid.  
– Ambisjonen er å bygge fabrikken og skape arbeidsplasser. Dette avhenger selvfølgelig av hvor stort det blir, men et sted mellom fem og ti arbeidsplasser hadde vært en god start. Uten å røpe for mye, så skjer det spennende ting for oss fremover. Jeg gleder meg til reisen videre, avslutter Ossenkamp.
"
https://www.innovasjonnorge.no/no/tjenester/kundehistorier/2020/intin/,Teknologibedriften Intin utvikler en løsning for bedre samhandling mellom utleier og leietaker. Prosjektet har internasjonalt vekstpotensial.,"- Vi sa ja til å støtte dette fordi det er et nyskapende prosjekt i skjæringspunktet mellom reiseliv og digitalisering, og ikke minst at det har internasjonalt vekstpotensial, sier finansieringsrådgiver Rune Henjesand i Innovasjon Norge Vestland.
Bedriften tar sikte på å dekke utleie- og reiselivsbransjens behov for å effektivisere og redusere energiforbruket med løsningen Invite. Med den skal det bli enklere å tildele digitale nøkler og mulig å fjernstyre låser, varme og andre komponenter fra kontrollpanelet. I tillegg får utleier varslinger ved uønskede hendelser i utleieboligene.
Sparer tid, strøm og miljøet
- Vi ønsker å designe et økosystem som forenkler interaksjonen mellom leietaker og utleier. Teknologien vil frigjøre ressurser og gi leietaker en mer fleksibel leieprosess, sier daglig leder i Intin, Hugo Mølmesdal.
Løsningen er laget for proffmarkedet og spesielt godt egnet for utleiere med avstand mellom og til sine utleieobjekter, som for eksempel hytter, rorbuer og leiligheter. Systemet gir utleier full oversikt og status over alle utleieenheter, og han kan gjøre justeringer i kontrollpanelet. Totalt sett spares både tid, strøm og miljøet.
- Å ta i bruk ny teknologi kan være avgjørende for reiselivsaktører som ønsker god fart i bærekraftarbeidet. Intins løsning er et eksempel på hvordan leieforholdet kan organiseres mer effektivt og bærekraftig enn i dag, sier Rune Henjesand, finansieringsrådgiver i Innovasjon Norge Vestland.​
 
","
Et bærekraftig reiseliv
Bærekraft er noe reiselivsnæringen både i Norge og internasjonalt prioriterer høyt. Ulike sertifiseringsordninger og merkeordninger, som Innovasjon Norges Merket for bærekraftig reisemål, gjør at reiselivsnæringen får systematisert arbeidet med bærekraft.
- Merkeordningen retter seg mot reisemål som ønsker å jobbe langsiktig for en mer bærekraftig utvikling gjennom involvering, ansvarlig styring og verdiskaping. Innovasjon og ny teknologi er viktige elementer for å forbedre reiselivets evne til å lykkes med bærekraftarbeidet, sier Ingunn Sørnes, fagansvarlig for bærekraftig reiseliv i Innovasjon Norge.
Internasjonalt vekstpotensial
Intin tok kontakt med Innovasjon Norge Vestland høsten 2019. Deretter fulgte samtaler og søknader som blant annet resulterte i et ekstraordinært innovasjonstilskudd på nesten 3,5 millioner kroner i 2020.
- Det er krevende å finansiere et så ambisiøst prosjekt, men med ordningene fra Innovasjon Norge som grunnlag, klarte vi å løse ut kapital fra investorer og lån fra banken vår. Tilskuddet var avgjørende for å få til denne finansieringspakken, understreker Mølmesdal.
Innovasjon Norge har støttet prosjektet med flere rådgivnings- og finansieringstjenester. I vurderingen er det vektlagt at løsningen kan eksporteres og tas i bruk av utleie- og reiselivsbransjen i utlandet også.
-  Om ikke lenge begynner vi å installere førsteversjon av programvaren hos kunder. Deretter skal vi videreutvikle løsningen med flere funksjoner som vi vet markedet etterspør. Vi er også i gang med å oppskalere bedriften med tanke på vekst og lansering i nye markeder som Sverige og Danmark, forteller Mølmesdal.
"
https://www.innovasjonnorge.no/no/tjenester/kundehistorier/2020/autostore/,"AutoStore har vokst til å bli en av de fremste i verden på automatiserte lagrings- og hentesystem. Løsningen er solgt i over 30 land, og Rogaland-bedriften ekspanderer videre.","Bedriften forener programvare og maskinvare med menneskelige evner for å lage smarte og effektive lagerløsninger. Det automatiserte systemet er velegnet for store distribusjonssentre, og kan øke lagringskapasiteten og ytelsen betydelig.
- Autostore viser vei for andre norske bedrifter som vil satse og vokse internasjonalt. Innovasjon Norge har blant annet bidratt gjennom vår workshop i internasjonal markedsutvikling, der vi har hatt strategidiskusjoner rundt vekst i nye markeder, sier internasjonaliseringsrådgiver Erle Hauso i Innovasjon Norge Rogaland.
Gjennombrudd i Korea
En av de som tar i bruk den norske teknologien, er den koreanske supermarkedkjeden Lotte Super. For å komme inn på det koreanske markedet, trengte AutoStore hjelp av noen med god lokal kunnskap og her ble Innovasjon Norge en viktig bidragsyter. Vi arrangerte møter og koordinerte dialogen mellom den norske bedriften og mulige partnerne.
– Det var naturlig å henvende seg til Innovasjon Norges kontor i Seoul da vi søkte etter partnere i Korea. De har bidratt med lokal kunnskap og nettverk, og vært en veldig viktig ressurs og sparringspartner for oss, sier Sven Åge Hjorteland, med salgsansvar for Asia i AutoStore.
Leder av Innovasjon Norge i Sør-Korea, Svein Grandum, foreller at de sikret at partene forsto hverandre godt, både på teknologi og forretningsutvikling, til tross for ulik forretningskultur.
- Å være tett på kunder og partnere er essensielt i dette markedet, og vi hjelper norske selskaper i alle deler av markedsintroduksjonsprosessen. AutoStore er et veldig godt eksempel på en teknologibedrift som lykkes i et teknologifokusert og konkurransedrevet marked, sier Grandum.
I store deler av verden
","
Bedriften lyktes i partnersøket og skrev kontrakt med en partner som nå har solgt to systemer til sluttkunden; Lotte Super. Når kundene deres igjen bestiller via nettbutikken, blir varene plukket og klargjort av roboter – takket være norsk teknologi! AutoStore forventer flere salg i Korea fremover.
- De uttrykker et stort potensial for vekst i det koreanske markedet, og vi fortsetter å støtte bedriften i arbeidet med å etablere et kontor her og videre vekst, sier Grandum.
Per nå har bedriften kontorlokaler i USA, Storbritannia, Tyskland, Frankrike, Japan og Polen. Hovedkontoret ligger fortsatt i Vindafjord i Rogaland, der ideen om å løse egne og andres lagerutfordringer oppsto noen tiår tilbake.
 
"
https://www.innovasjonnorge.no/no/tjenester/kundehistorier/2020/the-whale/,"Etter mer enn 30 år med hvalsafari og forskning på Andøya, planlegges nå The Whale - et nytt opplevelsessenter for hvalentusiaster. Innovasjon Norge har bevilget penger til forprosjektet.","Innovasjon Norge har vært utløsende for innovasjonsprosjektet ved å tilby over tre millioner kroner i form av ekstraordinært innovasjonstilskudd.
– Vi er takknemlige for at Innovasjon Norge har vært fremoverlente. De behandlet søknaden svært raskt, noe som tyder på at de har stor tro på dette prosjektet. Jeg er fortsatt optimistisk til byggestart høsten 2021 og åpning i 2023, sier Børre Berglund, daglig leder i The Whale.
Ekstraordinært innovasjonstilskudd er ett av regjeringens tiltak for å begrense skadevirkningene av koronautbruddet for norsk økonomi.
- Prosjektet er i tråd med den nordnorske satsingen på meningsfylte opplevelser i reiselivet. Det er et viktig prosjekt, fordi det er med på å øke forståelsen om livet i havet og løfter frem noen av våre fortrinn i nord, sier finansieringsrådgiver Marius Fagerli i Innovasjon Norge Nordland.
 
","
 
Internasjonal oppmerksomhet
Bygget skal ligge like sør for fyret på Andenes og vil bli på rundt 4500 kvadratmeter. Budsjettet er på rett over 400 millioner kroner, og målet er at hvalattraksjonen skal videreutvikle Andøy og regionen som et internasjonalt reisemål.
– The Whale er et ambisiøst prosjekt som kommer til å ha stor innvirkning på hvordan verden ser mot Norge for å oppleve og lære om hval. Det er fullt mulig å skape attraksjoner i verdensklasse med godt samarbeid og heie frem de som tør å tenke stort nok, understreker Fagerli.
Prosjektet har allerede fått oppmerksomhet verden over, ikke minst takket være danske Dorthe Mandrups fantastiske arkitektur. Bygget glir elegant inn i landskapet, og minner om en hvalrygg og halefinnen til en dykkende hval.
 
"
https://www.innovasjonnorge.no/no/tjenester/kundehistorier/2020/rubrikk-group/,Teknologiselskapet Rubrikk Group tilbyr en vertikal søkemotor for rubrikkannonser. Med hjelp fra Innovasjon Norge i Spania sikret de nylig en stor samarbeidsavtale.,"- Søkemotoren leter gjennom rubrikkannonser som publiseres på tusenvis av websider, og gjør det enklere for brukerne å ta gode beslutninger. Det gjelder for eksempel bil-, eiendoms- eller stillingsannonser.  I tillegg til effektive søk, hjelper vi dem med relevante data, sier Adil Osmani, administrerende direktør i Rubrikk Group.
Han grunnla selskapet sammen med Sigbjørn Rivelsrud i Oslo i 2001.
Innovasjon Norge involvert siden oppstarten
Teknologien optimaliserer trafikk fra søkemotorer og alle systemer kjøres i skyen, noe som betyr at kundenes IT-ressurser ikke belastes. Tjenesten tilbys i markeder over hele verden, og Oslo-selskapet samarbeider med store aktører innen rubrikkannonsebransjen.
Innovasjon Norge har levert både finansiering og rådgivning til selskapet gjennom flere år. De har mottatt ulike lån og tilskudd for innovasjon og utvikling, og fått hjelp til å kartlegge internasjonale markedsmuligheter i fremvoksende markeder som Sør-Afrika og Bangladesh. Flere av Innovasjon Norges internasjonale kontorer har bidratt med rådgivning og partnersøk.
 
","
 
Rådgivning og partnersøk i internasjonale markeder
Innovasjon Norges markedsrådgivere i Spania spilte en sentral rolle da selskapet landet en avtale med El Mundo, som for tiden er verdens nest største digitale spanskspråklige avis, samt den nest største trykte dagsavisen i Spania. Markedsrådgiverne fikk i stand møter med bransjeaktører, og ga Rubrikk Group innsikt i det spanske markedet og forretningskulturen.
- Innovasjon Norge i Madrid hadde en svært viktig rolle da vi skulle starte vår partnerprosess i Spania. I tillegg til introduksjoner til alle relevante parter, hadde vi møter med fokus på spansk forretningskultur som gjorde det mulig for oss å skreddersy våre presentasjoner, forteller Osmani.
Han legger til at med støtte og veiledning fra Innovasjon Norge Spania, har selskapet hatt en god utvikling og kan vise til konkrete resultater - både en forretningsavtale på toppnivå og etableringen av et kontor i Madrid.
I 2019 nådde Rubrikk Group over 50 millioner kroner i omsetning og jobber i partnerskap med internasjonale selskaper som NewsNow (Storbritannia), Vietnam News Agency (Vietnam), Ananzi (Sør-Afrika), Focus Online (Tyskland), Noticiasaominuto (Brasil), Italiaonline (Italia), The Star (Kenya) og El Mundo i Spania.
"
https://www.innovasjonnorge.no/no/tjenester/kundehistorier/2020/barum-kommune---vann-og-avlop/,"Klimaendringer og urbanisering skaper problemer med overvann, ras og flom i tettbebygde bystrøk. Dagens systemer er ikke tilpasset fremtidens vannmengder, og Bærum kommune inngår et innovasjonspartnerskap for å finne gode, innovative løsninger.","Bærum kommune har over tid sett at flom og store vannmengder skaper store utfordringer og kostnader, og at dagens systemer ikke er gode nok. Det var på tide å tenke nytt. Prosjektet «Fremtidsrettet overvannshåndtering» strekker seg fra høsten 2019 til desember 2022.
– Vann og avløpshåndtering er en kompleks samfunnsutfordring som gjelder store deler av landet, og behovet for nye helhetlige løsninger er stort. Vi tror dette prosjektet vil ha svært positive effekter, blant annet når det gjelder forurensning av urbane vassdrag, badeplasser og oversvømmelser av kjellere, sier Tone Varslot Stave, avdelingsleder Innovasjon Norge.
Bærum kommune fikk i 2019 14 millioner kroner som i all hovedsak skal gå til utviklingskostnader i bedriften eller bedriftene som velges inn i innovasjonspartnerskapet.
 
","
 
Innovasjon i offentlige anskaffelser
Mange opplever offentlige anbudsprosesser som krevende å forholde seg til, og at prosessene ikke åpner for innovasjon og samhandling. I et Innovasjonspartnerskap starter man med en kjent problemstilling som ønskes løst, deretter går man i dialog med næringslivet for å finne hva som er et mulig innovasjonsrom for nye løsninger.
- Innovasjon Norge har virkelig utfordret oss til å tenke nytt. Vi jobber ikke bare med interne utviklingsprosesser, men sammen med næringslivet for å utvikle de beste løsningene. Vi kan diskutere friere i styrte prosesser som ender opp med en anskaffelse i enden, sier Arthur Wøhni, kommunaldirektør for samfunn i Bærum kommune.
Han forteller at de utlyser en konkurranse i høst, der de søker leverandører som kan utvikle løsninger for håndtering av overvann i byområder. Kommunen kommer til å velge den eller de beste eksterne leverandørene som skal inngå i partnerskapet våren 2021.
– Det som var spennende med søknaden til Bærum kommune var at de allerede hadde et forprosjekt, hvor de hadde invitert leverandørdelen til å tenke bredt og spille inn gode løsninger. Gjennom dette prosjektet bygger Bærum videre på de erfaringene som er gjort, samtidig som de tar i bruk nye verktøy og innovative anskaffelser for å finne fremtidens løsninger sammen med næringslivet, sier Ann Mari Skinne, spesialrådgiver i Innovasjonspartnerskap i Innovasjon Norge.
Løsninger for hele landet
Prosjektet går til desember 2022, men løsningene vil kunne være overførbare til landets øvrige kommuner. Det enorme markedspotensiale er definitivt en oppside for bedriftene som blir valgt ut til å være med.
- Det er en stor fordel at vi kommer ut av «vannfamilien» og lærer om relevante temaer innen ulike fagområder som teknologi, samhandling og prosjektorganisering. Vi trenger å bygge og planlegge smartere for fremtiden. Dette inngår i det vi kaller «klimaklokt arbeid», understreker Wøhni.
Han mener samarbeidet gjennom innovasjonspartnerskapet er vinn-vinn. Det gir kommunene bedre resultater, samtidig som aktørene i næringslivet kommer opp med nye løsninger som gir dem utviklingsmuligheter.
- Mitt råd til ledere i offentlig sektor er: Vær klar over hva innovasjonspartnerskap betyr av muligheter. Lær av andre og sett deg inn i fordelene. Innovasjonspartnerskap er mer enn økonomisk støtte - like viktig er rådgivning og sparring hele veien.
 
"
https://www.innovasjonnorge.no/no/tjenester/kundehistorier/2020/shoreline/,Shoreline har utviklet et planleggingsverktøy for havindustri og kraftanlegg. Det internasjonale gjennombruddet kom etter deltakelse på Innovasjon Norges akseleratorprogram i Silicon Valley.,"Planleggingsverktøyet simulerer konstruksjon, drift og vedlikehold av anlegg, og teknologien gjør det mulig å bruke data fra anleggene på en langt mer omfattende måte.
- Løsningen vi har utviklet kan planlegge og lære av seg selv, noe som er grensesprengende. Slike oppgaver har aldri vært automatisert før, forklarer Ole-Erik Vestøl Endrerud, gründer i Shoreline og utdyper:
- Vi kan gjennomføre et prosjekt virtuelt før det gjennomføres i virkeligheten, og bruke systemet til å planlegge den daglige driften. På den måten kan vi optimalisere ressursbruken for å få best mulig produksjon og lavest mulig kostnad.
Kundene er innen fornybar energi og havindustri, som for eksempel oppdrett, vannkraft og havvind.
Fikk investor i USA
Stavanger-selskapet har hatt ambisjoner om vekst og eksport fra starten av. Deltakelse på Innovasjons Norges Tech Incubator (TINC) i Silicon Valley satte fart på planene. Gjennom akseleratorprogrammet fikk de med seg en stor amerikansk investor på laget.
- TINC var en unik måte å treffe utrolig mange efarne og behjelpelige investorer og entreprenører fra episentert for tech. Vi var nok heldige og dyktige som fant en norsk investor i Palo Alto, samtidig som vi fant en amerikansk investor i Stavanger, forteller Vestøl Enderud.
Siden den gangen har selskapet vokst internasjonalt og hentet kapital fra flere store investorer. I vår gikk et britisk fond inn med 40 millioner kroner. Kapitalen gjør det mulig å videreutvikle produktene – til tross for koronakrisen – og styrke seg i møte med de store aktørene.
– Shorelines suksess skyldes deres evne til å kombinere forretningsteft med teknisk spisskompetanse. De har vært dyktige på markedsarbeid, ikke bare i Norge, men i hele verden. Løsningene utvikles i tett kontakt med kundene, noe som gir kort vei til et kommersielt produkt, sier spesialrådgiver Marianne Tonning Kinnari i Innovasjon Norge Rogaland.
 
","
 
Finansiering for innovasjon og utvikling
Fra Innovasjon Norge har Shoreline fått innvilget både tilskudd og lån. Pengene fra Miljøteknologiordningen har sørget for at de har fått på plass ny teknologi, gjort markedsavklaringer og rekruttert riktige ressurser tidlig.
- Målet med ordningen er å utvikle mer klima- og miljøvennlig teknologi, samt å senke kostnadene og risikoen knyttet til det å ta slike løsninger i bruk. Shoreline tar tak i en viktig utfordring for offshore vind som må løses, nemlig effektivisering av drift og vedlikehold, forteller Tonning Kinnari, som er ansvarlig for ordningen i Innovasjon Norge.
Tidlig på sommeren mottok selskapet et ekstraordinært innovasjonstilskudd til å utvikle simuleringsverktøyet sitt. Tilskuddet skal bidra til å styrke bedriftens konkurransekraft og utløse potensialet for bærekraftig vekst.
- Vi har lykkes med å selge løsningen vår internasjonalt fra dag en. Havvind-markedet i Norge var og er veldig lite, men vi har stor tro på at det kan vokse. Internasjonalt boomer det skikkelig, og vi får nye kunder over hele verden. Siden vi bruker mye tid med kundene våre fysisk, har Covid-19 gitt oss en utfordring. Nå har vi ikke den muligheten og må tenke nytt, sier Vestøl Enderud.
Utnytter ressursene bedre
Systemet kan spare inn en betydelig del av årlige driftsbudsjetter og potensielt sørge for en produksjonsøkning på flere prosent. Grunnen er bedre produksjonsstyring og oppetid, samt mer effektiv ressursutnyttelse.
– En stor offshore vindpark kan spare og øke produksjonen med flere titalls millioner kroner i året, sier Vestøl Endrerud.
Bedre planlegging og effektivisering fører også til mindre utslipp fra blant annet støttefartøyer og helikoptre.
– Når vi reduserer en operasjon med tre dager, oppnår vi betydelig klimaeffekt over tid. At vi kan være med å bidra til økt produksjon av fornybar energi er også veldig positivt, forteller gründeren.
Innovasjon Norge er opptatte av at prosjekter som finansieres gjennom miljøteknologiordningen har en samfunnsøkonomisk nytte. Samtidig må det være et behov for tjenesten eller produktet. Ved å gi tilskudd kan vi øke lønnsomheten i risikofylte, men viktige miljøteknologiprosjekter.
 
"
https://www.innovasjonnorge.no/no/tjenester/kundehistorier/2020/energynest/,"EnergyNest har utviklet et banebrytende, modulbasert varmebatteri som kan redusere klimagassutslippene i verden med 100 millioner tonn CO2-ekvivalenter innen 2030. Med Innovasjon Norges hjelp demonstrerer de nå teknologien i samarbeid med Yara.","Deres termiske batteri er det første av sitt slag i verden. Det «LEGO-lignende» designet, med moduler som kan stables i høyden og bredden, skreddersyr kapasitet og ytelse etter kundens krav. Nå er batteriet rangert som nummer tre i verden av i alt 100 nye innovasjoner med størst CO2-reduksjonspotensial av klimainitiativet Mission Innovation. Innovasjon Norge har vært en avgjørende økonomisk og rådgivende bidragsyter helt fra start.
– EnergyNest har utviklet en utrolig spennende, innovativ og bærekraftig norsk miljøteknologi som tilfredsstiller markedets behov, og samtidig genererer arbeidsplasser og kompetanse i Norge. Demonstrasjonsanlegget på Yara Herøya blir et kommersielt gjennombrudd for selskapet, og det blir spennende å følge de videre, sier seniorrådgiver i Innovasjon Norge, Anders Kobro Fugleneb.
Verdens første dampbatteri
Enkelt forklart tar batteriet imot, lagrer og leverer tilbake energi i form av damp fra industriprosesser. Dette gir drastisk reduksjon av såkalt spillvarme, altså varme som forsvinner og ikke blir utnyttet. Den unike teknologien har potensial til å senke verdens klimagassutslipp med svimlende 100 millioner tonn CO2-ekvivalenter innen 2030 - to ganger Norges totale årlige utslipp! Men EnergyNest er klare på at klima og miljø ikke er gode nok drivere alene dersom man skal lykkes på det kommersielle markedet.
– At bedriftene reduserer CO2-utslipp er selvfølgelig viktig, men det må også lønne seg økonomisk. Det termiske batteriet vi har utviklet gjør begge deler, det både øker energieffektiviteten, gir økonomisk gevinst og reduserer utslippene, sier Nils Høivik, VP Technology & Research i EnergyNest.
Også modulene er unike – spesielt utviklet for industrielle kunder som har behov for plassoptimale og lønnsomme løsninger. 
– Modulene er laget for å fraktes enkelt rundt, og de produseres her i Europa. Hele løsningen fungerer autonomt der vi ser på integrasjonsløsning, styringslogikk, sikkerhet og materialer som én helhet. Særlig for industrianlegg er denne typen designfilosofi viktig fordi arealene er så verdifulle, forklarer han. 
Yara blir første industrielle bruker
Hovedkvarteret ligger på Billingstad utenfor Oslo, med kontorer i Hamburg, Tyskland og Spania. Selskapet har siden oppstarten hatt en ambisjon om å være en internasjonal aktør, og engasjerer allerede 13 personer fra flere land.
Neste steg for den norske teknologibedriften er å demonstrere batteriet på Yaras fabrikkområde på Herøya i Porsgrunn.
– Dette er en helt ny løsning for industrielle kunder, og vi ser frem til å bruke teknologien i en reell setting sammen med Yara, sier Høivik.
Innovasjon Norge reduserer risiko
Innovasjon Norge har blant annet bidratt med midler som har redusert risikoen for investorene, samt muliggjort samarbeidet med Yara. Yara har på sin side også fått støtte av Enova til deres prosjekt for utnyttelse av overskuddsdamp. Med solid finansiering i ryggen har begge virksomhetene hatt mulighet til å ta sjanser de ellers ikke kunne tatt.
– For oss som er et lite selskap har Innovasjon Norge betydd veldig mye. Vi har fått støtte fra start med innledende stipender, og de var sentrale i piloteringen av teknologien. De har også sikret oss H2020 SME-finansering, hjulpet til med søknadsforberedelser og gitt oss gode råd underveis, utdyper Høivik.
Og når Norge er erobret, står Europa og verden for tur.
– Vår ambisjon er å bli et selskap som går i front i avkarboniseringen av industrien. Det ser lovende ut. Vi har allerede mye interesse fra store selskaper i inn- og utland, sier han.",Kontorer som har bidrattOslo VikenRogalandSverigeTysklandStorbritanniaItaliaSpaniaBelgiaUSASør-AfrikaIndia
https://www.innovasjonnorge.no/no/tjenester/kundehistorier/2020/spacemaker/,Massiv urbanisering skaper store utfordringer for verdens byområder. Spacemaker har laget en digital løsning for å effektivisere design- og byggeprosesser.,"Å optimalisere arealer er både bærekraftig og samfunnsøkonomisk. I stedet for manuelle og tungvinte verktøy tilbyr Spacemaker en designløsning drevet av kunstig intelligens og sanntidsanalyse. Det er en enkel og visuell måte å vise hvordan konstruksjoner påvirker lys, støy, vind, utsikt, energiforbruk og andre forhold som igjen påvirker beboeres trivsel, miljøvennlighet og økonomi.
Nytt samhandlingsverktøy
Ideen fikk Håvard Haukeland da han jobbet som arkitekt. Når de skulle gå i gang med et boligprosjekt, var det få digitale verktøy og lite læring mellom ulike prosjekter og geografiske områder. I den tidlige fasen av eiendomsutviklingen var det vanskelig å forutse mulige konsekvenser av ulike beslutninger og scenarier.
Sammen med to medgründere laget de et designverktøy som tar i bruk kunstig intelligens. Det er en skybasert plattform som eiendomsutviklere jobber i og knytter samarbeidspartnere opp mot. På den måten tilrettelegges det for god arbeidsflyt mellom eksempelvis arkitekter, ingeniører, eiendomsutviklere og kommuner.
Rekordhøy støtte fra Innovasjon Norge
Oslo-selskapet mottok tidligere i år 10 millioner kroner i innovasjonslån og 38,5 millioner kroner i tilskudd til miljøteknologi.
- Visjonen om å bruke kunstig intelligens til å designe bedre byer sammen med den teknologiske risikoen knyttet til prosjektet, gjorde de kvalifisert til støtte fra Innovasjon Norge. Støtten avlaster risikoen knyttet til forskning og utvikling, og skal bidra til internasjonal vekst, forklarer finansieringsrådgiver i Innovasjon Norge Oslo Viken, Benjamin Bækkelund Haskel
Han poengterer at Spacemaker er et av de mest spennende vekstselskapene i Norge og har vist god gjennomføringsevne på både teknologiutvikling og kommersialisering.
- Støtten vi har fått fra Innovasjon Norge gjør at vi kan satse større, ansette flere og komme raskere ut i nye markeder. Vi har fått en langsiktighet som betyr enormt mye for vår videre utvikling, sier medgründer og teknologisjef Carl Christensen.
Han forteller at de holder på med såkalt «greenfield»-teknologi, som betyr at det ikke finnes noe erfaringsmateriale de kan lære av. Det er nemlig ingen sammenlignbare løsninger på markedet.
- Å drive med banebrytende innovasjon innebærer stor risiko, og i så måte har støtten vi har fått vært helt avgjørende, understreker han.
Markedspotensiale og samarbeidspartnere
Foreløpig er de inne med pilotprosjekter i alle de nordiske markeder og Frankrike, og ønsker nå å satse videre i Europa og USA. Kundene er eiendomsutviklere og teamene deres som samhandler i plattformen.
- Vi ser på hele verden som vårt marked. Kulturforskjeller, makt- og rollestrukturer og ulike regelverk fører til høye investeringskostnader, men vi har stor tro på at våre løsninger kan brukes i de aller fleste markeder, sier Christensen.
Selskapet, som ble startet opp i 2016, har vokst til over 100 ansatte. De er partner med store eiendomsutviklere i Europa og har selv kontorer i Oslo, ​​Gøteborg, Stockholm, Helsinki Paris, Barcelona og ved MIT i Boston.
- Byggebransjen er en av verdens største næringer og likevel en av de minst digitaliserte. Vår digitale løsning er en bedre måte å bygge byer og nabolag på, og vi er fast bestemt på å spille en viktig rolle i denne bransjens sårt tiltrengte transformasjon, konkluderer Christensen.
","
 
"
https://www.innovasjonnorge.no/no/tjenester/kundehistorier/2020/lifeness/,"Med Innovasjon Norge på laget har Lifeness utviklet en digital, medisinsk plattform som skal fremme god helse hos dem som sliter med fedme eller livsstilssykdommer.","Antallet overvektige øker både blant barn og voksne, men varige livsstilsendringer er vanskelig. Systematisk oppfølging av pasientene er avgjørende for å lykkes, men helseforetakene har store utfordringer med å gi optimal, individuell og kvalitetssikret veiledning underveis. Nå mener Lifeness at de har svaret.
– Det er viktigere enn noen gang med gode helsetjenester som setter brukerne i fokus. Med vår nye helseplattform kan pasienter og helsepersonell kommunisere sikkert på nett og mobil, slik at hver enkelt får tett og individuell veiledning når de skal endre livsstil, forklarer gründerne Maria Arlén Larsen og Solvor Øverlien Magi.
Helseplattformen er bygd på prinsipper fra vitenskapelig forskning, kombinert med brukermedvirkning og moderne teknologi. Fordi løsningen kan brukes når og hvor som helst, er den svært kostnadseffektiv i forhold til dagens behandling og oppfølging.
Stort potensial
Inger Elisabeth Haug, seniorrådgiver i Innovasjon Norge Arktis, mener Lifeness har stort potensial - både nasjonalt og globalt - så fremt løsningen gir resultater og er enkel å bruke.
– Dette er et helt nytt verktøy i helsesektoren, og det er betydelig risiko forbundet med det, spesielt fordi det dreier seg om teknologi. Innovasjon Norges rolle er å senke risikoen for gründere og bidra med viktig kapital og rådgivning underveis. Vi har stor tro på at Lifeness vil lykkes med skalering og vekst fremover, sier hun.
Lifeness har så langt mottatt støtte gjennom blant annet markedsavklaringsmidler, kommersialiseringstilskudd og innovasjonskontrakt.
– Innovasjon Norge har gjort det mulig å gjennomføre prosjektene og tilpasse plattformen i tett dialog med pasienter og samarbeidspartnere. De har vært en uvurderlig bidragsyter og sparringspartner gjennom hele prosessen, sier Øverlien Magi.
Fem ganger bedre effekt av behandling
Med midlene fra Innovasjon Norge har bedriften nå begynt å teste produktet på reelle kunder, blant annet Skibotn Helse og Rehabilitering (tidligere Landsforeningen for hjerte og lungesyke, LHL) og Unicare Friskvern.
– Vi har et godt og nært samarbeid med begge klinikkene, og de har bidratt med gode ideer og verdifulle innspill. I kombinasjon med fokusgrupper og testing har vi nå på plass en enda bedre, og ikke minst mer brukervennlig plattform, sier Øverlien Magi.
En vitenskapelig pilotstudie fra Universitetet i Tromsø viser så langt at pasienter med livsstilsykdommer, som fikk oppfølging via Lifeness, fikk fem ganger bedre effekt av behandlingen sammenlignet med ordinær oppfølging. Også Skibotn Helse og Rehabilitering er godt fornøyde og ønsker å være med som kunde videre.
Sterkt tverrfaglig samarbeid
Lifeness ble opprettet i 2018 og består av et team på syv personer innen utvikling og kundeservice. I tillegg har de flere eksterne rådgivere innen forretningsutvikling, psykologi, fysioterapi og ernæring. Et bredt tverrfaglig samarbeid, både internt og med pilotkundene, gjør Lifeness godt rigget for vekst.
– I dag finnes det ingen medisinsk, digital løsning som er spesielt rettet mot behandling av fedme og livsstilssykdommer, og det er dette behovet Lifeness skal dekke, forklarer Øverlien Magi.
Sikter seg inn på det globale markedet
Våren 2020 lanserte Lifeness en ny versjon av plattformen, og de er spent på å se utviklingen fremover.
– Nå arbeider vi med å skreddersy løsningen tettere opp mot ulike brukergrupper, slik at helsepersonell kan hjelpe enda flere. Med en tredelt bunnlinje med fokus på økonomisk, sosial og miljømessig gevinst, har Lifeness ambisjoner om å nå nye markeder globalt, understreker gründerne.",Kontorer som har bidrattArktisOslo Viken
https://www.innovasjonnorge.no/no/tjenester/kundehistorier/2020/signicat/,Trondheim-bedriften har vokst seg stor i Norge og Norden innen elektronisk ID. Nå satser de videre ut i Europa og resten av verden.,"Bedriften var en av de første aktørene som var ute med bank ID i Norge og leder nå an i Europa innen digitale signaturer, elektronisk ID og langtidslagring av signerte dokumenter.
- Signicat har utviklet en softwareløsning som kan skape en felles europeisk plattform for elektronisk ID og som vil fungere på tvers av landegrensene, sier EU-rådgiver i Innovasjon Norge Trøndelag, Lisbeth Vassaas.
Et selskap i vekst
Innovasjon Norge har bistått selskapet over en lengre periode og har blant annet gitt konkret veiledning i søknader til EUs forsknings- og innovasjonsprogram Horisont 2020.
- En av de viktigste tjenestene vi har fått fra Innovasjon Norge, er rådgivningen i forbindelse med å søke midler fra programmet SMB Instrumentet. Vi fikk god hjelp til å sette oss inn i programmet, finne ut hvilke temaer som passet for oss og hvordan vi skulle gå frem for å søke, sier Gunnar Nordseth, en av gründerne bak det suksessfulle selskapet.
Det grundige søknadsarbeidet har gitt gode resultater. To ganger har Signicat blitt tildelt EU-støtte. Vassaas mener deres evne til å forstå kundens behov og ha en sterk markedsteft har ført dem dit.
- De vokser med mer enn 40 ansatte hvert år og er representert i flere land i Europa allerede. Det er et spennende selskap med store vekstambisjoner, og de rekrutterer dyktige medarbeidere fra mange ulike land, fortsetter Vassaas.
Konkurrenter i Europa
- Hovedmarkedet vårt er de regulerte bransjene som for eksempel helsetjenester, forsikring eller bankprodukter. Dette er bransjer der sensitiv informasjon eller store verdier er i bildet, og hvor de som samhandler ønsker å redusere risiko ved hjelp av personlig identifikasjon, forteller Nordseth.
I begynnelsen benyttet kun norske bedrifter seg av tjenestene, så meldte norske avdelinger for svenske banker, danske forsikringsselskap med flere sin interesse. Det førte til kontorer i København, Stockholm og Helsinki. De siste tre årene har hovedfokuset vært å etablere seg utenfor Norden og bli markedsledere.
- Vi var alene, men nå ser vi at det er andre på banen og en annen konkurransesituasjon. Vi må fortsette å videreutvikle våre produkter, slik at vi holder vår plass i Europa, understreker gründeren.
Tidligere i år kjøpte Signicat det nederlandske identitetselskapet Connectis. Den samlede ekspertisen utgjør et solid fundament for å bli Europas største og ledende tjenestetilbyder innen digital identitet.
Hjelp fra utekontorer
En av de store utfordringene ved å satse internasjonalt, er etableringer av utekontorer og arbeidsavtaler, juss og regelverk i forbindelse med dette.
- Her har vi hatt nytte og glede av å jobbe med Innovasjon Norges utekontorer, blant annet i London, Hamburg og Madrid. Vi ble koblet til dem via kontoret i Trondheim. Hjelpen har dreid seg om nettverk og markedsundersøkelser. Vi kommer til å fortsette samarbeidet og benytte oss av Innovasjon Norges internasjonale tjenester, sier Nordseth.
Innovasjon Norge har rådgivere ved 34 kontorer i 28 land. De kjenner markedet, forretningskulturen og har et bredt nettverk. De kan gi deg rådgivning om markedet, og koble deg mot relevante samarbeidspartnere i regionen.
 
","
 
"
https://www.innovasjonnorge.no/no/tjenester/kundehistorier/2020/tidewave-rd/,Sengeliggende pasienter er avhengige av hjelp for å bevege på seg. Helseteknologi-selskapet Tidewave R&D har samarbeidet med flere kommuner for å utvikle en vendemadrass som gjør jobben.,"Andelen eldre i befolkningen øker, både i Norge og resten av verdenen. Mange eldre mennesker sliter med å bevege seg, og behovet for automatiserte løsninger i helseomsorgen er stort.
Stavanger-selskapet Tidewave R&D har utviklet en vendemadrass som kan avlaste helsepersonell og pårørende fra manuelle løft. Den sikrer at brukeren får en kontinuerlig posisjonsendring som hindrer liggesår og andre følger av nedsatt bevegelse. Madrassen vender brukeren fra side til side mens de sover. Bevegelsen skjer så sakte og stillegående at brukeren ikke merker noe.
Avhengig av oppstartkapital
Innovasjon Norge har gjort det mulig for gründerne å utvikle prototyper og teste teknologien ved å bevilge flere typer tilskudd og finansiell risikoavlastning. Støtteordningene har vært viktig for å få inn privat kapital.
- For oss som kom rett fra studiet med studielån og lite oppspartkapital, har Innovasjon Norge vært avgjørende for å få selskapet dit vi er i dag. Selv om vi har jobbet ulønnet de første to-tre årene, har det vært nødvendig å kjøpe inn utstyr og materialer, og betale for nødvendige tjenester, sier Bjørn
Sebastian Lorentzen, medgründer og daglig leder i Tidewave R&D.
En innovasjonskontakt ble inngått med Time, Stavanger, Sandnes og Sola kommune. Samarbeidet førte til et vesentlig bedre produkt, og institusjonene ble så fornøyde med løsningen at de ønsket å beholde madrassene.
- Tidewave har gjennom hele utviklingsperioden jobbet tett med sykehjem, brukere og helsepersonell for å få produktet til å dekke flere behov i markedet på en best mulig måte. God fremdrift har gjort at Innovasjon Norge har bidratt med finansiering og kompetanse i flere omganger, som igjen har resultert i distribusjonsavtale og forhåndsbestilling, forteller Bente Rød Eide, finansieringsrådgiver i Innovasjon Norge Rogaland.
Skalerbart konsept
I sommer fullførte selskapet et krevende sertifiseringsløp hos Nemko Norway, og er nå i gang med den første kommersielle produksjonen. Lansering skjer i høst, og flere av de første kundene vil være kommuner og privatpersoner som har deltatt i utprøving og utviklingen av madrassen.
- Gjennom lansering i det norske markedet får vi teste hele verdikjeden og hente inn nyttig informasjon som vil brukes til forbedringer. Videre fokus er utvikling på komponentnivå for å forenkle produktet og redusere produksjonskostnaden. Det er helt sentralt for å klargjøre madrassene til masseproduksjon, understreker Lorentzen.
Han forteller at de parallelt jobber mot det internasjonale markedet og har en klar målsetning om å signere distribusjonsavtale i utvalgte europeiske land i løpet av 2021. I den forbindelse ønsker de å gjennomføre en klinisk studie hos Sunnaas sykehus HF, som vil være utløsende i arbeidet mot internasjonale samarbeidspartnere.
I første omgang tilpasses produktet eldre med funksjonsnedsettelse, men konseptet er fullt skalerbart og kan tilpasses i bredde og lengde, samt bevegelsesmønster. Potensielle brukere kan være slagpasienter, folk med nevrologiske sykdommer, kolspasienter og folk med søvnsykdommer.
 
",Kontorer som har bidrattRogaland
https://www.innovasjonnorge.no/no/tjenester/kundehistorier/2020/roommate/,Det digitale tilsynet utviklet av RoomMate skal gjøre det tryggere å bo hjemme og på institusjoner. Med god hjelp fra Innovasjon Norge skal løsningen selges til Europa.,"De aller fleste ønsker å bo hjemme lengst mulig, men mange trenger tilsyn. Det gjelder for eksempel eldre mennesker og utviklingshemmede. Digitale løsninger og produkter utviklet av Bærum-bedriften RoomMate skal gjøre tilsynet enklere.
- Løsningen fører til store samfunnsmessige gevinster både for enkeltpersonen, det offentlige og for miljøet. De aller fleste ønsker å bo hjemme lengst mulig, det offentlige sparer institusjonsplasser og miljøet spares fordi det ikke er så stort behov for å kjøre hjem til personer som ønsker å bo alene, sier René Nordstrøm Jensen, administrerende direktør i RoomMate.
Det digitale tilsynet gir brukeren både økt trygghet og økt frihet. Det slås for eksempel automatisk alarm hvis en person faller.
- Det unike med teknologien vår er at skjermbildet anonymiseres. Du kan se at en person har falt om, men du ser bare konturene og ikke detaljene som på en videoovervåking. Produktet vårt ivaretar folks personvern på en ny og bedre måte enn tilsvarende løsninger, forklarer Nordstrøm Jensen.
 
","
Samarbeid med det offentlige
I 2012 fikk tre gründere ideen til løsningen etter å ha lest en offentlig utredning om «innovasjon i omsorg». De hadde lite kjennskap til brukerbehovene, men stor teknisk forståelse. Gjennom et innovasjonsprosjekt, der de fikk rådgivning og økonomisk støtte fra Innovasjon Norge, har de sakte og sikkert klart å bygge opp en god forståelse av brukernes hverdag og behov.
– Støtten vi fikk fra Innovasjon Norge i starten muliggjorde et samarbeid med Bærum kommune og Lørenskog sykehjem. Vi hadde workshops og samarbeidet tett om å utvikle produktet. Det har vært helt essensielt, forteller Nordstrøm Jensen.
Innenfor det offentlige er det ofte lange beslutningsveier og anbudsprosesser. RoomMate har klart å bygge tillit over tid og vunnet store anbudsrunder. De har nå 90 norske kommuner som kunder, og ser størst potensiale i hjemmemarkedet i tiden fremover. Foreløpig har de satset mest på eldre, men ser at psykisk utviklingshemmede og kronisk syke er andre store brukergrupper.
- Selskapet har demonstrert arbeidskapasitet og gjennomføringsevne, og vurderes til å være godt posisjonert for å nå sine ambisjoner, sier Ida Bendiksen Aanes, finansieringsrådgiver i Innovasjon Norge Oslo Viken.
Ekspandere i Europa
Etter det første prosjektet ønsket bedriften å vise at de klarte å stå på egne ben og skape en bærekraftig forretningsutvikling. De har nå en lønnsom bedrift og er klare for å ta det neste steget - å ekspandere til markeder utenfor Norge.
I sommer fikk de innvilget et innovasjonslån og et utviklingstilskudd fra Innovasjon Norge. Dette skal hjelpe dem til internasjonal vekst, først og fremst i Europa, og ytterligere verdiskaping i Norge. De har vært i kontakt med noen av Innovasjon Norges utekontorer for å forberede seg på nye markeder, spesielt innenfor personvern.
- RoomMate er et godt eksempel på et selskap som kastet seg rundt under koronakrisen. Gjennom å delta i vårt eksportprogram som rettet seg mot offentlig sektor i Danmark, er de nå i ferd med å underskrive en kontrakt, sier Maria Aulie, internasjonaliseringsrådgiver i Innovasjon Norge Oslo Viken.
 
"
https://www.innovasjonnorge.no/no/tjenester/kundehistorier/2020/heimdall-power/,Heimdall Power har utviklet sensorer som gir netteierne nøyaktig informasjon fra strømnettet. Det kan løse en av århundrets store utfordringer. ,"Heimdall Power oppgraderer strømnettet med noe som kalles neurons, kombinerte følere og sendere, som kobles direkte på strømledningene. Senderne gir netteierne sanntidsdata fra strømnettet.
Med dagens løsning mottar ingen beskjed om at det kan være feil på linjene før strømmen blir brutt. Da må man manuelt finne ut hvor feilen ligger. Heimdall Power håper å gjøre det mulig for netteierne å rette opp i feilen før strømbruddet skjer ved å hente inn data om blant annet temperatur og vibrasjon. 
– Hvis det for eksempel har bygd seg opp snø på en linje vil systemet oppfatte det. Da kan vi gi beskjed til kunden og forhindre at det blir strømbrudd, forklarer Brage W. Johansen, administrerende direktør i Heimdall Power.
Kan spare milliarder
– Strømnettet er en hundre år gammel teknologi, og det har fungert godt til nå. Men de siste årene har det skjedd store endringene med el-biler og elektriske ferger, samt sol- og vindparker. Det har skapt en enorm dynamikk som ikke eksisterte  for bare noen få år siden, utdyper Johansen.
I dag kjøres strømnettet veldig forsiktig for å unngå brudd, men med Heimdall Powers system vil netteierne vite nøyaktig hvilken kapasitet de kan kjøre på. En diagnose av nettet over tid vil også ha betydning for hvilke utbedringer de må investere i.  
– Netteiere som tenker at de bør ruste opp strømnettet trenger kanskje ikke bygge nytt, men bare oppgradere deler av det. Det kan spare dem for milliarder i utbygging, mener Johansen.
Heimdall Power har hatt to langtidstester av systemet og ni pilotkunder som har prøvd ut installasjoner. Blant dem finner vi Lyse, Skagerak Energi og Nord-Trøndelag Elektrisitetsverk (NTE). 
Enorme fordeler for samfunn og miljø
Dataene Heimdall Power samler inn brukes til å levere i alt ti tjenester. Som hjelp til å realisere prosjektet fikk de støtte fra Innovasjon Norge gjennom Miljøteknologiordningen. 
– Heimdall Power tenker vekst og internasjonalisering, som er to av hovedmålene med investeringer gjennom Miljøteknologiordningen. Det er veldig viktig å støtte bedrifter som Heimdall Power, både med tanke på å løse miljøutfordringene vi står overfor, men også fordi vi ønsker å beholde og utvikle norsk kompetanse innen grønn teknologi, sier Arne Seljelid finansieringsrådgiver i Innovasjon Norge. 
– Uten hjelpen fra Innovasjon Norge, både hjemme og i utlandet, ville veksten gått mye saktere. Hjelpen er helt avgjørende for å få så rask progresjon med kundene, avslutter han.
Klare for globale markeder
I dag består Heimdall Power av ti ansatte spredt utover Norge, fra Steinkjer til Stavanger. De har åpnet kontor i Düsseldorf i Tyskland og planlegger for å ekspandere globalt.
Teknologien kan brukes på alle strømledninger i verden, og selskapet har god dialog med store nettselskaper i Frankrike, Tyskland, England og India. 
En effektivisering av strømnettet vil ha enorme fordeler for både samfunnet, klima og miljø. Fordelene er så store at Heimdall Power kom på andreplass i konkurranse mot 130 andre selskaper om å bli ""The gamechanging clean tech of the year"" under Nordic Cleantech Open i 2018/2019.",Kontorer som har bidrattTrøndelagSpaniaStorbritanniaIndiaIndonesiaSør-Afrika
https://www.innovasjonnorge.no/no/tjenester/kundehistorier/2020/cimon-medical/,Med støtte fra Innovasjon Norge har Cimon Medical utviklet ny ultralydteknologi som kan redde for tidlig fødte barn. Løsningen lanseres på markedet i slutten av 2021.,"For tidlig fødte kan ha ustabil blodstrømming til hjernen, noe som øker sannsynlighet for hjerneskade. Cimon Medical, som leverer avanserte overvåkningstjenester til helsevesenet, har derfor utviklet NeoDoppler, en probe som kan festes utenpå hodet og måle kontinuerlig blodgjennomstrømming. I dag finnes det kun metoder som gir øyeblikksbilder, noe som gjør det vanskelig å kartlegge og iverksette de tiltakene som gir best effekt.
– Kontinuerlig måling er vesentlig for å kunne stille rett diagnose og dermed gi rett behandling til rett tid, sier Tormod Thomsen, CEO i Cimon Medical.
Uvurderlig støtte fra Innovasjon Norge
Thomsen peker på støtten fra Innovasjon Norge som uvurderlig for å kunne realisere den nye ultralydteknologien.
– Vi har fått kommersialiseringstilskudd på 600 000 kroner, et mentortilskudd på 30 000 kroner og en innovasjonskontrakt på 4,5 millioner. Innovasjonskontrakten var et spesielt viktig bidrag for oss, og var med på å utløse kapital fra andre investorer, sier han.
Kunderådgiver i Innovasjon Norge, Janina Lamøy, mener teknologien er nyskapende og banebrytende.
– Dette er et produkt med høy samfunnsøkonomisk verdi, som vil kunne gi økt livskvalitet for tidligfødte barn. Cimon Medical har lykkes med å løse et krevende problem. De kan vise til et betalingsvillig marked, og de har sannsynliggjort at teknologien kan benyttes også utover det opprinnelige feltet. Dette er viktige kritierier for å motta støtte fra oss. Vi har stor tro på Cimon Medicals videre vekst, sier hun.
Tett samarbeid mellom teknolog og kliniker
Ideen kom fra Hans Torp som siden 1979 har jobbet med ultralyd ved det anerkjente forskningsmiljøet ved NTNU i Trondheim. I 2015 begtynte han arbeidet med det som i dag er blitt kjerneteknologien til Cimon Medical. Sammen med barnekardiolog Siri Ann Nyrnes ved St. Olavs Hospital, utviklet de en løsning for å drive kontinuerlig overvåkning av for tidlig fødte.
Cimon Medical har allerede gjennomført tester blant leger og sykepleiere ved nyfødtintensiv- og barnekardiologiavdelinger i USA og Europa. Alle er svært positive til produktet.
– Tilbakemeldingene fra potensielle kunder er veldig gode. Mange produkter innen helse er fine å ha, men det er få produkter som er nødvendige å ha, og vi mener vi har utviklet et eksempel på sistnevnte, sier Thomson.
Stort gjenbrukspotensial
Teknologien kan også brukes i andre bransjer og sammenhenger enn å måle blodsirkulasjonen i hjernen. Cimon Medical har derfor et klart mål om å utvikle flere produkter, gjerne i samarbeid med industrielle partnere, der teknologien for eksempel kan integreres i andre typer overvåkningssystemer. Det globale omsetningspotensialet er på mange milliarder euro, noe som gir bedriften og produktet svært gode muligheter for vekst.
- Vi ser frem til lansering i 2021 og er allerede i gang med å utvide virksomheten vår, både geografisk og når det kommer til bruksområder. Ambisjonen vår er naturligvis å bidra til å redde flere liv og gi økt livskvalitet til fremtidige for tidlig fødte, avslutter Thomsen.",Kontorer som har bidrattTrøndelag
https://www.innovasjonnorge.no/no/tjenester/kundehistorier/2020/malthe-winje/,Malthe Winje ble etablert i 1922 og har hatt en lang reise fra komponentleverandør til prosjektleverandør og teknologiselskap. Nå satser de på intelligent infrastruktur og datadrevet utvikling i internasjonale markeder.,"- Norge har verdensledende kompetanse innen vannkraft, og det er særlig innen små vannkraftverk vi ser muligheter i Øst-Afrika. Markedet er i en rivende utvikling og skaper store muligheter for oss, sier styreformann i Malthe Winje, Tor B. Berntsen.
Han forteller at Øst-Afrikas topografi og klima er velegnet for bruk av vannkraft. Energimarkedet er drevet av økende etterspørsel, ønsket om bærekraftige løsninger, og ustabil og dyr nettforsyning. Under 30 prosent av befolkningen i regionen har tilgang til elektrisitet.
Innpass i nye markeder
Produktbredde, stabile produksjonsforhold og prosesskunnskap har lagt grunnlaget for selskapets utvikling. Tjenestene fra Innovasjon Norge og Norad har betydd mye underveis.
- Vi har for eksempel opplevd at banker ikke har vært villige til å gi oss lån på grunn av for høy risiko, og det har gjort støtten fra Innovasjon Norge uvurderlig, sier administrerende direktør i Malthe Winje, Terje Bratlie.
Innovasjon Norges kontorer i Norge og verden har hjulpet selskapet opp og ut.
- Verdien av å kunne benytte nettverket og kompetansen til Innovasjon Norge, samt kontorene i Øst-Afrika og ulike ambassader, har hatt stor betydning. Dette har gitt innpass i viktige næringsmiljøer, muligheten til å opparbeide tillit og hjulpet oss med forarbeidet forbundet med etableringen i nye markeder. 
Fremtidsrettet grønt teknologiselskap
Malthe Winje har lang erfaring med automasjonsprosjekter innen samfunnskritisk infrastruktur som vann og avløp, bygg, energi og samferdsel. Selskapet er et godt eksempel på en tradisjonell, familieeid industribedrift som tør å ta risiko og klarer å posisjonere seg ved hjelp av teknologi.
Med nesten 100 års erfaring fra virksomhet i Norge, tar de i bruk kunstig intelligens og maskinlæring i sin internasjonale vekst. Vannkraftverkene i Rwanda overvåkes døgnkontinuerlig, og dataene analyseres fra hovedkontoret på Kolbotn.
Selskapet oppfyller flere av FNs bærekraftsmål og har stor fokus på bærekraft og grønne løsninger. I Kenya og Rwanda erstatter de dyre og forurensende dieselaggregater med små vannkraftverk.
Lykkes med internasjonal ekspansjon
For å lykkes internasjonalt og levere komplette løsninger, har Malthe Winje etablert et samarbeid med Rainpower, Brødrene Dal og Norconsult.
Det er ikke første gangen selskapet satser internasjonalt. De har lenge hatt aktiviteter i Sverige, Finland, Baltikum, Frankrike, Kina og nå de siste 4-5 årene i Øst-Afrika. I Kina benyttet de seg også av de lokale kontorene til Innovasjon Norge.
Malthe Winjes råd til andre som har internasjonale ambisjoner:

Ha en god porsjon tålmodighet
Gjør godt forarbeid
Ikke undervurder kostnadene
Snakk med andre som har erfaring i aktuelle markeder
Sett deg inn i kulturforskjeller og hvordan næringslivet fungerer

","
 
"
https://www.innovasjonnorge.no/no/tjenester/kundehistorier/2020/prodtex-industri/,I et pilotprosjekt med Statens vegvesen skal Prodtex Industri utvikle morgendagens produksjonsmetode for stålkonstruksjoner. Prosjektet får solid støtte fra Innovasjon Norge.,"De ansatte i teknologibedriften har årelang erfaring fra verftsindustrien og spisskompetanse innen automatiserte fabrikker, der roboter brukes til å håndtere materialer og utføre sveiseprosesser. Nå skal kombinasjonen brukes til å bygge bro.
- Sammen med Statens vegvesen skal vi teste ut automatisert laser- og laserhybrid-sveising på en gangbro i Åfjord. Broen blir den første av sitt slag, sier Tore Roppen, som er direktør for forretningsutvikling hos Prodtex Industri.
En egenutviklet digital tvilling vil gjøre byggeprosessen sporbar. Tanken er at broer skal produseres nærmest mulig der de skal bygges for å skåne miljøet og redusere kostnader. Metoden kan senke prisen på store broer med milliarder. Pilotprosjektet skaper stor entusiasme, og er delfinansiert av miljøteknologiordningen hos Innovasjon Norge med 15,3 millioner kroner.
Mot en mer bærekraftig produksjon
Prodtex bygger en automatisert stålfabrikk på Sunnmøre som skal levere store volum av stålkonstruksjoner til prosjekter innen samferdsel, samt norsk og internasjonal industri. Dersom selskapet lykkes i å utvikle en ny standard for stålproduksjon, vil ringvirkningene være store.
- Vi har lenge jobbet i et miljø med stålkonstruksjoner og har sett at det eksisterer en metodikk som ikke er bærekraftig. Det meste av stålbygging i dag er basert på at noen med dårlig lønn gjør en manuell og tidkrevende jobb for Vesten. I stedet for å bygge stålkonstruksjoner på lavkost arbeidskraft og med begrenset kvalitet, er vår metode og produksjon langt mer fremtidsrettet og vil endre mye av verdikjeden, sier Roppen.
Innovasjon Norge mener prosjektet har en solid miljøprofil, og at det vil være store miljømessige besparelser knyttet til materialer, transport og prosess. Prodtex har blant annet fått midler til å utrede miljøgevinstene videre.
- Vi bruker dessuten kortreist, finsk stål. Stålverket vi bruker skal bli klimanøytrale i løpet av få år, legger daglig leder Sigbjørn Nordstrand til.
Samfunnsnytten vil være stor
Industriprosjektet kan gjøre det mulig å hente tilbake aktivitet til Norge. Mye av industrien på Nord-Vestlandet er historisk bygget opp rundt bearbeiding av stål, men med utflagging av arbeidsplasser er kompetanse gått tapt. Ved hjelp av ny, avansert teknologi kan norsk produksjon igjen bli konkurransedyktig. Den robotiserte produksjonsmetoden vil kunne gi synergier til andre selskaper og markeder, og på tvers av bransjer. Prosjektet ble nylig utvidet til å inkludere flere elementer av ny teknologi.
- Vi vurderer dette som et prosjekt med potensiale på mange områder, og av stor betydning for industrimiljøet i Norge. Konseptet vil kunne gi god lønnsomhet og høy verdiskapning i Norge, sier Mari Dorte Jønland Michaelsen, finansieringsrådgiver for Innovasjon Norge i Møre og Romsdal, og legger til:
- Vi har også vektlagt at resultatene vil bli publisert og tilgjengelig for andre.
Store internasjonale ambisjoner
Prodtex vil skape mellom 30 og 40 arbeidsplasser i Vanylven kommune, der den digitale fabrikken bygges. Anlegget er tidligere brukt i skipsbygging og er svært godt egnet til stålproduksjon. Innovasjon Norge støtter etableringen med 12,7 millioner kroner i lån, og 2,1 millioner i distriktsrettet investeringstilskudd, ettersom fabrikken gir viktige og høyteknologiske arbeidsplasser ute i distriktene. På sikt er målet å etablere aktivitet i andre land.
- Vi ønsker å bli størst på dette i Norge, men har naturligvis ambisjoner om å vokse. Vi forhandler allerede med store internasjonale selskaper, kan Roppen avsløre.
Målet er ikke verdensherredømme, men nesten.",Kontorer som har bidrattMøre og Romsdal
https://www.innovasjonnorge.no/no/tjenester/kundehistorier/2020/quantafuel/,Ved hjelp av Quantafuel sin verdensledende teknologi kan plastavfall bli gjennvunnet til råstoff som kan brukes i nye produkter. Således bidrar Quantafuel til sirkulærøkonomien og til å løse den globale plastproblematikken.,"Quantafuel tar i bruk sin verdensledende teknologi innen kjemisk gjenvinning av plast, i motsetning til konvensjonelle metoder der plast smeltes mekanisk sammen.
– Kjemisk gjenvinning gjør det mulig å produsere såkalt «virgin»-plastikk, som kan bli brukt til blant annet matemballasje. Dette er svært vanskelig med dagens teknologi innen mekanisk materialgjenvinning, sier produktsjef i Quantafuel, Idar Alvestad.
Bidrar til sirkulærøkonomien
Ved Quantafuel sine nyåpnede fasiliteter i Skive, Danmark, vil plast som ellers ville gått til forbrenningsanlegg, bli gasifisert og omdannet til en ny råvare til petrokjemiindustrien. Plastavfallet sendes således videre til et av verdens største kjemiske konsern, BASF i Tyskland, som vil bruke materialene til blant annet produksjon av ny plast. Ved at samme råstoff brukes om og om igjen, bidrar Quantafuel til sirkulærøkonomien.
Miljødirektoratet bekrefter at Quantafuel sin metodikk for kjemisk gjenvinning kvalifiserer som materialgjenvinning. Quantafuel sitt arbeid vil bli inkludert i rapporteringen av Norges EU-måloppnåelse innen resirkulering av plastemballasje.
Støtte fra Innovasjon Norge
Quantafuel fikk i 2018 finansiell støtte gjennom «Plast på avveie» -programmet til Innovasjon Norge. Midlene ble brukt i tidlig fase for å kartlegge og teste plastavfallsstrømmene i Norge og Skandinavia.
– Støtten har vært svært utslagsgivende for hvordan vi har formet selskapets råvare-strategi, samt arbeidet rundt etablering i Norge, sier Idar Alvestad, produktsjef i Quantafuel.
Bedriften har også mottatt rådgivning fra Innovasjon Norge-kontoret i Indonesia. Kontoret har introdusert bedriften til markedsaktører og markedsmuligheter i Indonesia. De ser et enormt potensiale for selskapet i markedet og holder bedriften oppdatert med nyttig informasjon.
– At Quantafuel kan hjelpe med å redusere lekkasjen av plast til havet med sine anlegg er verdi nok i seg selv,  men at de i tillegg omformer det til nye råmaterialer er fantastisk, sier Fredrik Bjerke Abdelmaguid, kontorleder ved Innovasjon Norge-kontoret i Jakarta.
Gjenvinning i stor skala
Quantafuel inngikk i begynnelsen av juni 2020 en avtale med Grønt Punkt Norge som innebærer at Grønt Punkt vil levere opp til 10 000 tonn plastavfall fra norske husstander til Quantafuel for gjenvinning. Dette er det første steget i å etablere nye sårt tiltrengte verdikjeder for plastavfall som ikke har andre løsninger enn forbrenning eller deponi.
Quantafuel blir dermed blant de første i Europa på kjemisk materialgjenvinning av plast, og vil være med på å lede en tilsynelatende revolusjon innen gjenvinning av problemavfallet plast. Dette vil resultere i signifikant reduksjon i klimagassutslipp samt redusert etterspørsel for ny fossil olje.
 
","
 
"
https://www.innovasjonnorge.no/no/tjenester/kundehistorier/2020/pexip/,Aldri har like mange benyttet seg av videokommunikasjon som nå. Norske Pexip opplevde en enorm økning i etterspørselen under koronakrisen. Nå sikter selskapet seg inn på større globale markedsandeler.,"Pexip leverer bedriftsløsninger for videokonferanser og digitale møter. Med sin egenutviklede teknologi sørger de for høykvalitets møteopplevelse på egen møteplattform, samt interoperabilitet mellom andre plattformer som Cisco, Microsoft og Google.
- En bedrift stiller krav til fleksibilitet og sikkerhet. Tjenesten vår er skalerbar på tvers av plattformer samtidig som den ivaretar hensyn til datasikkerhet og personvern, sier kommersiell direktør og med-gründer i Pexip, Tom-Erik Lia.
Tjener på raskere digitalisering
Oslo-selskapet har allerede bedrifter som Accenture, General Electric, Vodafone og PayPal på kundelisten, men koronakrisen utløste etterspørsel i en helt ny størrelsesorden.
- I løpet av tre uker i mars kunne vi se hvordan vekst i etterspørselen fulgte smittespredningen fra sør til nord i Europa og videre til Nord-Amerika. Etter hvert som selskapene begynte å holde de ansatte hjemme eksploderte behovet for våre tjenester over natta, sier Lia.
En av Pexips kunder er U.S. Department of Veteran Affairs, som håndterer helsetjenester for 12 millioner pensjonerte amerikanske militære. Under koronakrisen gikk de fra 2500 til 25 000 gjennomførte videokonsultasjoner per dag ved hjelp av Pexips digitale verktøy.
- Det hjelper på smittebegrensningen når 25 000 personer daglig ikke behøver å møte opp på sykehuset, smiler Lia.
Teknologien kan også gi miljøgevinst. Lia anslår at selskapet sparte 1700 timer i reisetid og 80 tonn CO2 da de forberedte børsnotering midt under koronakrisen og måtte gjennomføre alle investormøtene digitalt.
- Koronakrisen har framskyndet digitaliseringen av samfunnet, noe som selvfølgelig er bra for oss som driver med kommunikasjon, men også for miljøet, påpeker Lia.
Fikk innovasjonslån til videreutvikling av teknologien
Da Pexip gikk på børs 14. mai 2020 ble det tidenes største børsnotering av et norsk teknologiselskap. I den kritiske oppbygningsfasen var Innovasjon Norge ved flere anledninger inne med støtte til videreutvikling av teknologien og skalering internasjonalt.
- Innovasjon Norge støttet oss da det var vanskelig å få lån i bank, og dermed fikk vi gjennomført prosjekter som var viktige for utviklingen av selskapet. I dag er vi lønnsomme, men støtten fra Innovasjon Norge var betydningsfull den gangen, sier finansdirektør i Pexip, Kristin Minsås.
Bedrifter i tidlige faser har ofte ikke tilstrekkelig sikkerhet til å få lånefinansiering gjennom de kommersielle bankene. Innovasjon Norge har låneordninger som ikke stiller de samme kravene til sikkerhet og dermed muliggjør utviklingsprosjekter som ellers ikke ville hatt tilstrekkelig finansiering til å bli gjennomført.
- I dette tilfelle var finansieringen fra Innovasjon Norge utløsende for at Pexip fikk gjennomført sitt utviklingsprosjekt, forteller Ellen Rakneberg i Innovasjon Norge Oslo Viken.
Visjon om vekst
Eksport ligger i selskapets DNA. Pexip har allerede rundt 250 ansatte i 18 land, men har høye ambisjoner om videre vekst og ekspansjon i nye markeder.
- Vi har tenkt globalt fra dag én, og i dag er rundt 85 prosent av vår omsetning i utlandet. Europa og Nord-Amerika er de viktigste markedene, og i Asia satser vi i Australia, Japan og Singapore. Målet er en tredobling i antall ansatte og en seksdobling av omsetningen innen 2025, sier Tom-Erik Lia.
 
",Kontorer som har bidrattUSAStorbritanniaOslo Viken
https://www.innovasjonnorge.no/no/tjenester/kundehistorier/2020/rayvn/,RAYVNs programvare tilbyr bedrifter over hele verden en enkel og intuitiv løsning for beredskap og krisehåndtering og hjelper dem gjennom kritiske perioder. Nå har de 150 kunder i 20 forskjellige land.,"RAYVN er et skybasert programvareprodukt som støtter bedrifter med håndtering av kriser og kritiske hendelser. Gjennom RAYVNs system blir interne og eksterne aktører varslet og mobilisert når en krise oppstår. Med sanntidsinformasjon,sjekklister og prosedyrer som følger virksomhetenes beredskapsplaner, reduserer programvaren sannsynligheten for feil eller dårlige avgjørelser.
Programvaren kan forhånds-konfigureres og automatiserer normalt tidkrevende oppgaver. Dette tillater ansatte å prioritere tiden sin på operative reaksjoner ved akutte hendelser. RAYVN er tatt i bruk i flere bransjer, med hovedtyngden innenfor shipping, energi, akvakultur og annen industri.
Måtte tenke større
RAYVN ble etablert i 2016 av Øyvind Meistad og Henrik von Schlanbusch i samarbeid med Total Safety ved Erik Skaara og Rune Aadnøy. Øyvind og Henrik jobbet sammen med selskapet Enovate som de etablerte i 2003. RAYVN var blant produktene de jobbet med å utvikle i Enovate. Imens de arbeidet hos Enovate deltok både Henrik og Øyvind på flere av Innovasjon Norges programmer i USA, blant annet Global Entrepreneurial Sale & Marketing programmet i New York og GET-programmet i Boston.
- Da vi først deltok på Global Entrepreneurial Sale & Marketing-programmet i New York i 2015, lærte vi utrolig mye. Og jeg tror det viktigste vi lærte var hvor lite fokuserte vi hadde vært og hvor mye større vi burde tenke Vi fikk hjelp av Innovasjon Norge til å splitte opp selskapet og trekke ut produktene med størst potensial. Det var sånn vi endte opp med å skille RAYVN fra Enovate, og etablere RAYVN som et eget selskap, sier Øyvind Meistad, medgründer.
Stort vekstpotensial
Plattformens vekstpotensial og gründernes store ambisjoner for plattformen er to av grunnene til Innovasjon Norges interesse i bedriften.
- Denne løsningen er utrolig nyttig for samfunnet, og vi så tidlig at her var det potensiale for internasjonal skalering. Noe vi ser etter i bedriftene vi jobber med er ambisjonsnivået til selskapet og de som jobber der. RAYVN har både hatt store ambisjoner for plattformen sin i det internasjonale markedet, men også en utrolig utholdenhet i å stå ved visjonen sin. Det er viktig for at selskapet skal fortsette å vokse, sier finansieringsrådgiver i Innovasjon Norge, Anne Øvrebø.
Innovasjon Norge har vært engasjert i RAYVN fra starten av. Gjennom utvikling og skalering av produktet og oppstarten av selskapet har Innovasjon Norge bistått RAYVN med finansiell støtte og rådgivning. RAYVN fikk i 2018 et 2,5 millioners innovasjonslån samt tilskudd til innovasjonskontrakt nå i 2020.
RAYVN siktet på det globale markedet fra starten av, og har nå 150 kunder i 20 forskjellige land. Med tett oppfølging fra Innovasjon Norge har RAYVN samarbeidet og vært i dialog med Innovasjon Norges kontorer i Norge og New York. Fra tiden i Enovate har gründerne også hatt tett kontakt med kontoret i Litauen og deltok på ulike programmer i regi av kontorene i Toronto og Nairobi.
- Vi er utrolig takknemlige forInnovasjon Norges hjelp. Rådgiverne har vært utrolig viktige for å finne en retning og hjelpe oss med å ta ut potensialet i RAYVN og virkelig satse internasjonalt. Noe av det viktigste Innovasjon Norge bisto med var sin markedsforståelse. Den har vært helt avgjørende for vår internasjonale vekst, sier Henrik von Schlanbusch, medgründer og daglig leder av RAYVN.
Langsiktige investorer
Rayvn har tiltrukket seg flere nevneverdige investorer i Norge. Investinor, Anders Hvide, Momentum og BoodCo er blant deres største investorer. De har nå fått selskap av tidligere Google sjef Jan Grønbech, som investerte 500.000 kroner i selskapet i februar i år.
Med store fremtidsambisjoner, jobber RAYVN nå med å iverksette en kraftig vekst i USA og Europa.
 
",Kontorer som har bidrattVestlandUSA
https://www.innovasjonnorge.no/no/tjenester/kundehistorier/2020/motitech/,"Motitech bidrar til høyere livskvalitet for eldre og mennesker med demens. Med en kombinasjon av video, musikk og sykling brukes løsningen til både fysisk og kognitiv aktivitet. Nå er selskapet for fullt i gang med sin internasjonale satsing, i samarbeid med Innovasjon Norge.","Det er ikke alltid like enkelt å holde seg fysisk aktiv når man blir eldre. Årsakene kan både være mangel på tilrettelagte muligheter og mangel på motivasjon. Motiview ble utviklet for å motivere til fysisk aktivitet gjennom visuell stimulus.
Mild kognitiv svikt er ikke et uvanlig resultat av alderdom, og er enda mer vanlig blant personer med demens. Minne og hukommelses-stimulering kan bidra til å bedre hukommelsen, forbedre hjernens plastisitet, øke nevrokognitive forbindelser og bremse eventuell degenerering. Videoene til Motiview er derfor er laget for å frembringe minner og assosiasjoner for brukerne.
Tjenesten består av en app med “sykkelfilmer” fra både nye og kjente steder. Til hver film kan en velge den musikksjanger en ønsker, og konseptet kombineres med tilpassede ergometersykler. Med et filmbibliotek med over 1800 videoer fra 38 land har man muligheten til å sykle i kjente omgivelser eller oppleve nye steder. Denne løsningen har vært spesielt nyttig for sykehjem hvor det ofte er begrensede aktivitetsmuligheter for de som bor der, og filmene har vært svært motiverende for mange av de som ikke lenger har anledning til å reise. Under COVID-19-pandemien har også dette vært spesielt aktuelt, siden mange ikke har kunnet få besøk fra kjære og nære.
Gode resultater motiverte til videre satsning
Motitech utviklet motivasjonskonseptet Motiview i 2012-2013 i samarbeid med sykehjemsetaten i Bergen.
- Tilbakemeldingen fra prosjektet i Bergen var utrolig bra. Folk som tok i bruk konseptet, opplevde merkbare forbedringer i helsetilstanden. Blant annet sov de bedre, spiste bedre, falt mindre og fikk bedre trivsel generelt. I tillegg til de åpenbare fysiske gevinstene, bidrar også det også til kognitiv stimulus. Vi anbefaler at folk sykler sammen, da det ofte bidra til samtaler og på den måten øke trivsel, sier Torbjørn Langeland, Chief Administration Officer i Motitech.
Siden oppstarten av Motitech i 2013 har over 430 avdelinger hos kundene deres i syv land tatt i bruk Motiview. Konseptet er i bruk i Norden, Storbritannia, Canada og Australia. I Storbritannia og Canada er det etablert egne datterselskaper for å kunne ta ut potensialet i disse markedene.
Internasjonal satsning
Innovasjon Norge har bidratt til Motitechs satsning siden etablering i 2013 og har bistått med oppstartsfinansiering samt annen finansiell støtte under videreutvikling og vekst. Her har Innovasjon Norge gitt to runder med etablerertilskudd, innovasjonslån til en verdi av 2,2 millioner kroner, støtte til designprosess og IPR, samt innovasjonskontrakt for forskningsprosjekt med en kanadisk aktør.
- Innovasjon Norge har vært en svært viktig ressurs for oss hele veien og har hjulpet oss med å komme dit vi er i dag, sier Langeland som selv har samarbeidet tett med Innovasjon Norge og deltatt på flere av deres programmer.
Gjennom programmer som FRAM Canada og Global Entrepreneurial Sale & Marketing-program og deres mentorprogram har Innovasjon Norge bidratt til at Motitech har fått internasjonal markedsinnsikt og skaffet seg nettverk i flere land. Gjennom programmene har Motitech både hevet egen kompetanse internt, og dratt nytte av kompetansen og erfaringen som Innovasjon Norges medarbeidere sitter med. Motitech samarbeidet tett medInnovasjon Norges kontor i Canada, og har i tillegg vært i dialog med kontorene i Danmark og Finland.
- Motitech har alltid aktivt søkt læring, kunnskap og kompetanse og har gjennom det fått del i mer enn de finansielle tjenestene som Innovasjon Norge kan tilby. Kompetanse og nettverk er også en viktig del av tjenestespekteret. De begynte tidlig å sikte på det internasjonale markedet og har vært flinke til å dra nytte av våre internasjonale kompetanseprogrammer, sier Anne Øvrebø, finansieringsrådgiver hos Innovasjon Norge.
- Gjennom FRAM Canadaprogrammet ble vi presentert for mange relevante aktører. Kontaktenledet oss direkte inn i et forskningsprosjekt på Motiview med flere Canadiske aktører innen helsesektoren. Dette gav oss også grunnlag for videre satsing i det Canadiske markedet, sier Langeland.
 
",Kontorer som har bidrattVestlandCanada
https://www.innovasjonnorge.no/no/tjenester/kundehistorier/2020/tomra/,Norske TOMRA utvikler pantemaskiner for resirkulering av flasker og bokser som de eksporterer til hele verden. Den nyeste automaten er så effektiv at du kan pante hele sekken på én gang.,"Asker-bedriften lager utstyr og systemer for å samle inn og sortere drikkevareemballasje, slik at materialressursene kan utnyttes igjen og bli til nye produkter. Løsningene er gode eksempler på sirkulærøkonomi, der målet er å begrense presset på naturressurser og mengden avfall.
Store samfunnsutfordringer
TOMRA fant opp pantemaskinen i 1972 og har i dag 70 prosent av verdensmarkedet for slike maskiner!
- Vi har klart å ligge i forkant av markedsutviklingen ved å lage svært relevante løsninger for to av verdens hovedutfordringer; forsøpling og utslipp av drivhusgasser. Å satse på forskning og utvikling, og å bygge en innovasjonskultur med kundens behov i førersetet, har vært viktig for å lykkes, sier Geir Sæther, senior visepresident for sirkulærøkonomi i TOMRA.
Det børsnoterte selskapet lager også løsninger for matsortering, avfallsbransjen og gruvedrift. Totalt har de 100 000 maskiner i over 80 markeder over hele verden, og sysselsetter 4500 mennesker globalt. I fjor hadde konsernet en samlet inntekt på 8,6 milliarder kroner.
Døråpner til verdensmarkedet
Innovasjon Norge har hjulpet selskapet med flere tjenester, særlig innen internasjonal satsing. Våre kontorer både i Norge og ute i verden har bistått med rådgivning om nye markeder og konkrete spørsmål knyttet til eksport. I tillegg har bedriften blitt koblet med relevante samarbeidspartnere i aktuelle markeder.
- Vi kan være en døråpner for nettverk globalt og spre kunnskap om bedriftens løsninger til verdensmarkedet. Vi har også hjulpet TOMRA med å finne partnere til prosjekter finansiert av EØS-programmet, sier Tone Varslot Stave, avdelingsleder i Innovasjon Norge Oslo Viken.
Selskapet var tidlig ute med løsninger for kunstig intelligens (AI), og deltok i 2019 på Innovasjon Norges akseleratorprogram for teknologibedrifter i London (TEA). Programmet ga deltakerne innsikt i hva som skjer på AI-området globalt, og synliggjorde norske løsninger for utenlandske kunder og investorer.
- Gjennom deltakelse i TEA fikk vi bedre kjennskap til spydspisser innenfor bruk av kunstig intelligens, både i Norge og internasjonalt. De mest avanserte systemene gjør en stadig bedre sorteringsjobb, enten maskinen sorterer blåbær før den pakkes eller plast i en avfallsstrøm, forteller Sæther.
Kan pante sekken full
TOMRA tar i bruk innovativ teknologi og lager sensorbaserte løsninger for utstyret de produserer. Målet er at maskinene skal bli raskere og mer brukervennlige. I den nyeste automaten kan du helle over 100 flasker og bokser på én gang.
- For å håndtere tempoet, sorterer den ved hjelp av luft i stedet for mekanisk sortering. Da får vi utnyttet potensialet i vårt umiddelbare gjenkjenningssystem, TOMRA Flow Technology, som kobles til vår Internet of Things-plattform, forklarer produktsjef for TOMRA R1, Gudbrand Arnesen.
Automaten er lansert i Norden og USA, og tilbakemeldingene er gode.
- Vi ser markante økninger i pantevolum og i antall kunder som panter i butikkene med de nye automatene. Nå er 26 maskiner installert og med en rekke signerte avtaler for ytterlige leveranser, er vi godt på vei med å rulle ut den neste panterevolusjonen, sier Arnesen.
Løsninger for all husholdningsplast
Fram mot 2030 har selskapet satt seg nye ambisiøse målsettinger.
- Vi skal bidra til økt resirkulering og å lukke materialkretsløpene, spesielt for plast. Dette gjelder selvfølgelig drikkevareemballasje, men også annen husholdningsplast. Forutsatt at plast samles inn slik at den ikke havner på avveie og resirkuleres til nye produkter, er dette gode og bærekraftige løsninger for emballering, understreker Sæther. 
I tillegg til hovedkontoret i Asker, har de kontorer i Sverige, Danmark, Finland, Tyskland, Nederland, Storbritannia, USA, Canada, Kina, Japan og Australia som jobber med panteløsningene.
","
 
"
https://www.innovasjonnorge.no/no/tjenester/kundehistorier/2020/evoy/,"Evoy har utviklet et utslippsfritt, elektrisk fremdriftssystem for båter. Med miljøteknologitilskudd fra Innovasjon Norge videreutvikler de teknologien for å nå nye markeder.","Evoy (Electric Voyage) ble startet opp av marineingeniør Leif Stavøstrand og faren hans, Gunnar, i 2018. Nå har de utviklet et elektrisk fremdriftssystem for båter til både proff- og fritidsmarkedet.
De tok tidlig kontakt med Innovasjon Norge, og fikk hjelp og støtte fra deres kontor på Vestlandet. Kontoret har siden bistått med oppstartslån, kommersialiseringstilskudd og flere runder med miljøteknologitilskudd for å videreutvikle produktene.
– Prosjektet har stort verdiskapingspotensial for både regionen, Norge og i det internasjonale markedet. Dette, kombinert med Evoys sterke kompetanse internt, gjorde oss trygge på at dette var et prosjekt vi ønsket å være involvert i, sier Rune Henjesand, finansrådgiver ved Innovasjon Norges kontor i Vestland.
Produktet beskrives som en global «first mover» innen såkalte «high output» elmotorer, som betyr motorer med mye større kraft enn tidligere.
Båtmarkedets Tesla
Leif og Gunnar kom opp med ideen for elektrisk båtmotor allerede i 2005. I en av deres idemyldringskvelder tegnet de opp en båt som de ønsket at skulle være elektrisk. Etter å ha lett etter en løsning som kunne levere dette, viste det seg at det ikke fantes – ennå. Så, i 2017, tok de sjansen og begynte å utvikle teknologien selv.
– Vi ser at i de landene hvor de allerede har kommet langt med elbiler, er det også interesse for elbåter. Vi ønsker å være båtmarkedets el-leverandør og håpet er å bli havets Tesla, sier gründer Leif Stavøstrand, og avslører at de planlegger å tilby båter med full autonomi innen 2030.
Godt mottatt i Norge
Innovasjon Norge har tidligere bistått med litt under fem millioner kroner i miljøteknologitilskudd, som Evoy har brukt til å utvikle både innenbords- og utenbords motorer. Med ytterligere seks millioner jobber de nå med å videreutvikle innenbordsmotoren. Disse kan på sikt være aktuelle for flere båter og dekke en større andel av markedet, både for kommersielt og fritidsbruk. Evoys løsning lager mindre lyd, lukt og utslipp og er også betydelig mindre kostbare å vedlikeholde og bruke.
– Det som er utrolig fint med dette produktet, er at du trenger ikke kjøpe en ny båt for å ta det i bruk. Motoren og systemet er bygget slik at den kan monteres på eksisterende båter. Dette gjør produktet mye mer tilgjengelig og mindre kostbart totalt sett, sier Stavøstrand.
Evoy1, trolig verdens raskeste elbåt, ble døpt av Erna Solberg i august 2019. I desember 2019 sikret Evoy 8,5 millioner kroner i investeringskapital fra Lundin Foundation, Planet 9 Ventures, Link VC, Greenstat og Presttun AS. Og for noen måneder siden fikk investorene selskap av Alf Helge Aarskog, tidligere konserndirektør for Mowi, som nå har gått inn som investor og styremedlem i Evoy.
– Prosjektet er svært attraktivt for investorer. Det har et stort potensial for suksess og videre vekst, i tillegg til å være sentrert rundt en fremtidsrettet visjon for en renere industri. Det er ingen tvil om at dette er et godt produkt, som kommer til å bli etterspurt i fremtiden, sier Henjesand.
Interesse fra hele verden
Evoy-systemet har også tiltrukket seg oppmerksomhet fra resten verden. Leif blir regelmessig oppringt av bedrifter fra mange forskjellige land som er interessert i produktet. Evoy jobber først og fremst med å sikre en sterk posisjon i Norge, men de planlegger også å gradvis åpne opp for det internasjonale markedet.
– Vi har fått utrolig mye hjelp fra Innovasjon Norge, og jeg vet ikke om Evoy hadde eksistert uten dem. Når vi begynner å satse internasjonalt, så håper jeg virkelig at vi får dratt nytte av Innovasjon Norges nettverk og kompetanse, og at vi får hjelp til å sikre oss en god posisjon i det globale markedet, sier Stavøstrand.
 
","
 
"
https://www.innovasjonnorge.no/no/tjenester/kundehistorier/2020/n2-applied/,"Bedriften N2 Applied har utviklet en løsning som kan gi økt avling og reduserte utslipp, og gjøre bonden selvforsynt med gjødsel. Ambisjonen er å forbedre verdens matproduksjon.","Innovasjon i landbruket er viktig for å lykkes med grønn omstilling, og økt matproduksjon med mindre utslipp er avgjørende. N2 Applied har utviklet en metode for å produsere miljøvennlig gjødsel på gården. Metoden reduserer utslippene, gir økt avling og fjerner bondens behov for å kjøpe kunstgjødsel.
Mer sirkulær matproduksjon
– I dag forsvinner store mengder av nitrogenet og næringsstoffene fra husdyrmøkk ut i lufta. Det nitrogenet er skadelig for miljøet og må erstattes for å få god avling, forteller Grete Sønsteby, en av gründerne bak N2 Applied.
Dette har bedriften funnet en løsning på. De stopper tapene og øker innholdet av nitrogen i husdyrgjødsla. Slik blir matproduksjonen mer lokal og sirkulær.
- Dette er en god løsning for å resirkulere flytende organisk avfall, som husdyrmøkk eller biorest fra biogassanlegg, til bedre gjødsel med mindre utslipp. På denne måten reduserer vi tapet av næringsstoffer fra hele verdikjeden, poengterer Sønsteby.
Går på strøm
Hun startet gjødselselskapet sammen med Rune Ingels i 2010. I år har de hentet inn mange millioner kroner fra investorer som har stor tro på teknologien og løsningen – som er en såkalt plasmareaktor på størrelse med et kjøleskap på gården.
Plasmareaktoren forsynes av strøm og kan fint kombineres med variabel fornybar strøm slik som solenergi, vindkraft eller biogass. Prosessen skjer når husdyrmøkka blir tilsatt nitrogenoksid, som er fremstilt fra ladet luft. Da bindes næringsstoffene i møkka og går ikke tapt for bonden.
– Det er fenomenalt! Bonden tar tilbake kontrollen over sitt eget økosystem, og produserer gjødsel som er mer lønnsomt og effektivt å bruke. Ikke minst reduserer produktet miljøskader på storsamfunnet, og har tilleggsverdier som å fjerne den verste møkklukta, sier Sønsteby.
Innovasjon Norge er døråpner
Gründeren understreker at Innovasjon Norge har vært og er en viktig sparringpartner.
– Det Innovasjon Norge tilfører er gull verdt, både i form av rådgivning og finansiering. Selv om vi har vokst oss større, er vi fortsatt sårbare og avhengig av tjenestene deres. Både i Sør-Afrika og i Sverige har kontorene deres vært døråpnere.
Av Innovasjon Norge har de blant annet mottatt tilskudd til miljøteknologi, som er finansiering til å utvikle og teste ny miljøteknologi, og eksportprogrammet Global Growth, som hjelper etablerte bedrifter til å lykkes med salg i internasjonale markeder.
Teknologi for verdensmarkedet
Sønsteby forteller at etterspørselen er økende, og at målsettingen er å installere mange maskiner i Norge og verden de neste årene. De er allerede godt i gang i Norden, Storbritannia, Irland og Sør-Afrika. Nå venter flere markeder i Asia, Amerika og Afrika.
– Lave strømkostnader for bonden og god bevissthet rundt klima gjør Storbritannia til et viktig marked for oss i denne fasen. Vi opplever at britiske bønder har en vilje til å få ned utslipp i verden, sier Sønsteby.
 ",Kontorer som har bidrattOslo VikenArktisSverigePolenTysklandStorbritanniaItaliaUSASør-Afrika
https://www.innovasjonnorge.no/no/tjenester/kundehistorier/2020/byggstart/,"Da Byggstart skulle over i en ny vekstfase med store investeringer, ble tilgang til bankfinansiering avgjørende for bedriften. Vekstgaranti fra Innovasjon Norge var med på å utløse det.","Gründerbedriften leverer en digital tjeneste som kobler privatpersoner med kvalitetssikrede entreprenører for bygging og renovering. I 2019 omsatte de for ni millioner kroner og har foreløpig åtte ansatte.
- Så langt har vi klart å finansiere vekst gjennom midler fra driften, men nå går vi inn i en fase hvor vi skal ansette flere, videreutvikle produktet og markedsføre tjenesten - alt på en gang. Da var tiden inne for å banke på døren til Innovasjon Norge og høre om mulighetene, forteller daglig leder i Byggstart, Andreas Jebsen.
Riktig finansiering
Internasjonaliseringsrådgiver i Innovasjon Norge Oslo Viken, Eirik Henriksen, fikk raskt gaidet bedriften videre.
- Vi hadde et kort møte i etterkant av et Go Global-seminar de deltok på. Neste steg var oppfølging mot vårt kontor i Sverige, samt dialog med DNB for Vekstgarantiordningen, sier han.
Sammen hadde de vurdert ulike finansieringsløsninger, og funnet at Vekstgarantiordningen var det beste alternativet. Byggstart hadde god betjeningsevne, men begrensede muligheter for å stille sikkerhet. Det tar ordningen sikte på å løse.
Tilbud om banklån
Innovasjon Norge lanserte Vekstgarantiordningen som en pilot i 2017, og søknadsfristen for banker som ønsket å delta da ordningen ble permanent var i januar i år. Byggstart hadde kontakt med både Innovasjon Norge og DNB for å sette seg inn i gjeldende krav og søknadsprosessen, og i slutten av mars ble de tilbudt fire millioner kroner i banklån mot vekstgaranti fra Innovasjon Norge. Det kommer ekstra godt med nå.
- Restriksjonene som følge av koronasituasjonen førte til en betydelig nedgang i antall henvendelser de første ukene. Men den siste tiden har det tatt seg veldig bra opp og i mai hadde vi all time high! Vi er derfor optimistiske med tanke på å vokse videre, sier Jebsen.
Nye markedsmuligheter
Bedriftens ønske om å satse internasjonalt fikk de til å delta på Go Global, et miniseminar som går gjennom på hva du må tenke på før du velger marked, hvilke risikoer du må ta høyde for og hvilke tjenester Innovasjon Norge kan tilby som hjelp på veien.
- Vi har en rekke rådgivere som kan gi innsikt i internasjonal forretningsutvikling og bistå bedrifter som vil eksportere løsningene sine. Med 34 kontorer i 29 land er vi tett på markedene, kjenner forretningskulturer og har et bredt nettverk, understreker Henriksen.
Byggstart planlegger rask ekspansjon inn i de andre nordiske markedene de neste par årene. De har allerede ansatt en leder i Sverige og ser etter en tilsvarende for Danmark.
- Vi har fått positive svar fra pågående piloter og ser frem til fortsettelsen. Vi kommer til å dra nytte av Innovasjon Norge sitt nettverk og deres erfaringer med internasjonal ekspansjon, sier Jebsen.",Kontorer som har bidrattOslo VikenSverige
https://www.innovasjonnorge.no/no/tjenester/kundehistorier/2020/hamran-snekkerverksted/,"Spesialdesignet innredning til den undersjøiske restauranten Under, ga Hamran snekkerverksted massiv oppmerksomhet. Nå satser familiebedriften internasjonalt og begynner i Italia.","Hamran snekkerverksted planlegger å gjøre salgsfremstøt og eksportere noen utvalgte produkter til luksusmarkedet i begynnelsen.
Støtte til samarbeidsprosjekt
Bakgrunnen for eksportsatsingen er en rekke forespørsler i etterkant av samarbeidsprosjektet med restauranten Under, der bedriften leverte spesialdesignede møbler og interiørløsninger av sørlandsk eik. I tillegg har satsingen «Made by Wood», der tre snekkerbedrifter har gått sammen for å markedsføre seg, gitt en dytt i internasjonal retning.
Innovasjon Norge har støttet begge prosjektene i form av tilskudd til Innovasjonskontrakter og Regionale distriktsmidler, samt gitt rådgivning for videre vekst.
- Støtten fra Innovasjon Norge har gjort det mulig å jobbe mer aktivt mot et nytt marked. Kunnskapen vi har fått har hjulpet oss til å knytte nye kontakter, og vi er nå klare for å satse på eksport av våre produkter, sier Trond Hamran, daglig leder i Hamran Snekkerverksted.
Opprettholder arbeidsplasser
Hamran har holdt på i snart 90 år, og er en hjørnesteinsbedrift i Hægebostad i Agder med avdeling i Kristiansand og Oslo. Familiebedriften produserer i hovedsak innredninger til kjøkken og bad, og produktene kjennetegnes av høy kvalitet. Store deler av salget går til et betalingsvillig marked i Osloregionen.
Innovasjon Norge har fulgt bedriften i mange år, og støttet utviklingsprosjekter som har bidratt til å styrke og opprettholde arbeidsplasser.
- Hamran er en sentral bedrift innen trebasert næringsliv som viser vei med tanke på ny og innovativ bruk av tre inn i nye markeder. Det er spennende å følge bedriften som nå ønsker å eksportere. De har trolig store muligheter ved å satse på norsk identitet og design basert på norsk lauvtre, mener rådgiver i Innovasjon Norge, Roar Flatland.
Snekkerverkstedet har et godt samarbeid med alle de viktige miljøene i trebransjen i Agder, og er selv aktivt med på å utvikle denne bransjen videre.
Strategi for internasjonal satsing
Agder-bedriften er opptatt av at den norske møbelbransjen har mange muligheter i verden, selv om det er et krevende marked. Og når norsk design, produksjon og håndverk får oppmerksomhet og vekker oppsikt, bør aktørene smi.
I forkant av den internasjonale satsingen har Hamran vært opptatt av å skaffe kunnskap og nettverk i arbeidet med forretningsmodellen og strategien. De har også jobbet med å tydeliggjøre sin profil og merkevare ved å satse sterkere på norske ressurser og håndverksløsninger.
- Selv om koronapandemien har gitt oss noen utfordringer, fortsetter vi arbeidet med eksportsatsingen og forventer økt salg av våre norskproduserte varer de neste årene, sier Hamran.
","
 
"
https://www.innovasjonnorge.no/no/tjenester/kundehistorier/2020/barel/,"Siden oppstarten har gründeren bak Barel hatt én leveregel: Å ikke ta en sjanse kan være den største sjansen man tar. Nå skal selskapet, med Innovasjon Norge i ryggen, satse på smarte løsninger for belysning til Nordsjøen.","Nylig ble det kjent at lysprodusenten Barel signerte en innovasjonskontrakt med Aker BP, en ledende petroleumsaktør på norsk sokkel. Nisjeselskapet fra Kirkenes er spesialisert på elektronikk for krevende og farlige miljøer, og produserer blant annet interiørbelysning til alle Airbus passasjerfly. Nå står Nordsjøen for tur.
– Det er en milepæl for Barel at vi blir en teknologipartner for en fremoverlent aktør innen olje- og gassektoren. Det var stort da vi i 2011 vant prestisjekontrakt med flyindustrien, men dette topper alt, sier Geir Torbjørnsen, grunnlegger og daglig leder i Barel.
Ektefødt barn av Innovasjon Norge
Tilbake i 1993, året da Barel ble grunnlagt, var det gruvedriften som brødfødde de fleste husstander i den norske byen Kirkenes. Elektronikkindustrien i byen var ikke-eksisterende, og 29 år gamle Geir Torbjørnsen måtte gå utradisjonelle veier for å følge drømmen. Med stort pågangsmot og lidenskap for teknologi fikk han medhold hos Innovasjon Norge, et samarbeid som ble starten på elektro-eventyret.
– Innovasjon Norge har hatt tro på Barel siden dag én, og i selskapets 27 år lange historie har de støttet oss gjennom en rekke prosjekter. På mange måter er vi et ektefødt Innovasjon Norge-barn, og uten dem hadde ikke Barel klart seg, forteller Torbjørnsen.
","
Blinket ut Nordsjøen
Blant mange samarbeidsprosjekter mellom Innovasjon Norge og Barel, er Nordsjøen en av de større avtalene med et budsjett på over 20 millioner kroner. Prosjektet er en forlengelse av «Arktisk Smartlight», et forprosjekt med mål om å levere LED-belysning med lang levetid til eksplosjonsfarlige områder. Prosjektet kan gi enorme besparelser for industrien.
– Ved å bytte ut tradisjonelle lysrør med mer miljøvennlig LED-belysning og smarte elektroniske sensorer, vil industrien kunne redusere både strømforbruket sitt med 20 til 30 prosent og behovet for manuelt vedlikehold. Eksplosjonsutsatte næringer som olje- og gassektoren stiller enorme krav til kompetanse innen belysning, og det er en stor tillitserklæring fra både Aker BP og Innovasjon Norge at vi blir hovedprodusent, sier Torbjørnsen.
For å kunne motta støtte gjennom Innovasjonskontrakten fra Innovasjon Norge, er forutsetningene blant annet at prosjektet gir varig verdiskaping for Norge og bidrar positivt til samfunnet.
Seniorrådgiver i Innovasjon Norge Arktis, Heidi Andreassen, mener prosjektet har et enormt vekstpotensial, både for Barel og olje- og gassindustrien.
– Barel er en liten bedrift med mye kompetanse og kunder over hele verden, som vi er veldig stolte av å få samarbeide med. Dette innovasjonsprosjektet er viktig og spennende og kan bety store besparelser for industrien. Samtidig kan det gi stor inntjening for bedriften, forteller Andreassen.
Mot strømmen
I dag består Barels kundeliste av en rekke nasjonale og internasjonale kunder, og selskapets 45 ansatte er fordelt på kontorer i Kirkenes, Murmansk, Rio de Janeiro og Sør-Korea. Med utradisjonelle arbeidsmetoder og god kontakt med russiske myndigheter, har selskapet gjort stor suksess de siste årene.
I 2018 omsatte bedriften for over 45 millioner kroner, og de har flere ganger fått besøk fra hovedstadens stortingsrepresentanter og næringstopper. Til tross for økonomisk medvind og politisk anerkjennelse er det elektronikken som står Torbjørnsens hjerte nærmest.
– Jeg trives med å jobbe motstrøms, det er slik jeg alltid har jobbet. Hvis vi lykkes med teknologien, kommer det penger i kassa etterpå. «Arktisk Smartlight» er et eksempel på dette, og jeg er sikker på at dette blir en døråpner for mange spennende prosjekter for Barel fremover, avslutter Torbjørnsen.
"
https://www.innovasjonnorge.no/no/tjenester/kundehistorier/2020/less/,"Med rask hjelp fra Innovasjon Norge gikk LESS Emergency Equipment fra å permittere til å levere! Toten-bedriften lager et visir som beskytter helsepersonell mot dråpesmitte, og nå produserer de 30 000 av dem - i uka!",LESSØstre Toten,Kontorer som har bidrattInnlandetSverigeKenyaSør-Afrika
https://www.innovasjonnorge.no/no/tjenester/kundehistorier/2020/clevair/,Mange bygg har for dårlig inneklima og for høyt energiforbruk – det ville gründerne bak ClevAir gjøre noe med. Sammen med Innovasjon Norge skal de optimalisere bygg over hele verden.,"ClevAir har utviklet en programvareløsning for energieffektivisering av bygg som er muliggjort av blant annet innovasjonskontrakter fra Innovasjon Norge. Bedrifter som mottar slik støtte har stort potensial for internasjonal vekst, og seniorrådgiver i Innovasjon Norge, John Morten Storflor, mener ClevAir har en svært lovende fremtid, også utover Norges grenser.  
– ClevAir gjør et viktig arbeid for å skape en bærekraftig fremtid, samtidig som de sørger for gode besparelser for kundene. Selskapet har et dyktig team, og det blir spennende å følge dem videre. Innovasjon Norges kan være med å legge til rette for internasjonal vekst. Vi har over 30 kontorer i utlandet! sier Storflor.
Fra skepsis til begeistring
Allerede i 2009 hadde Sjur Usken, gründer og CEO av ClevAir, sammen med Jon Rasmussen, ideen om et skybasert energisystem. Men det var først i 2016 at teknologien var både rimelig og moden nok for å bli tatt i bruk, og de kunne realisere drømmen. 
– I dag kan vi optimalisere inneklima og redusere energiforbruket i bygg som er inntil 25 år gamle. Vi har opplevd at kunder har vært skeptiske når vi forteller dem dette. Etter en prøveperiode er derimot innstillingen deres en helt annen, forteller Usken. 
I fjor utførte bedriften en pilot ved IKEAs varehus i Stavanger. Resultatene viste en reduksjon på 36 prosent i bruk av fjernvarme og 25 prosent reduksjon i strømforbruk over seks måneder.
Friskere klode og økt produktivitet
Forskning viser at store bygningsmasser, som for eksempel kontorer, fabrikker og butikker, står for en tredjedel av menneskers energiforbruk, og bruker enorme mengder unødvendig energi. Dette ga gründerne bak ClevAir ideen om en skybasert energiløsning. I tillegg til å være mer klimavennlig enn tidligere teknologi, ønsker selskapet å bidra til et behagelig inneklima på arbeidsplasser over hele verden.
– Mange mennesker som jobber innendørs opplever såkalt «sick-building»-syndrom som svekker produktiviteten. Vi liker å omtale oss selv som en «digital vaktmester», som automatiserer temperatur etter hvor mange folk som er i rommet og uteklimaet. Planen er å gjøre kloden friskere og hoder klarere, én bygning av gangen, sier Usken. 
Med programvareløsningen utføres det først en «helsesjekk» av hele bygget, hvor interne regulatorer og ventilasjonsanlegg kontrolleres og testes for eventuelle feil. Deretter samler den skybaserte programvaren inn data, og avgjør hvilke faktorer som må reguleres for å redusere strømbruken. Hvis «helsesjekken» ikke tyder på besparelse av strøm, tar selskapet heller ikke betalt.
Internasjonale ambisjoner
Siden oppstarten i 2016 har ClevAir hatt sterk medvind, og gründerne fikk tidlig smaken av gull som vinnere av startup-konkurransen Angel Challenge i Stavanger. Med en omsetning på fem millioner kroner i 2019, som er 70 prosent vekst fra 2018, er selskapet klare til å prøve seg i europeiske og amerikanske markeder – med god hjelp fra Innovasjon Norge.
– Støtten fra Innovasjon Norge har vært avgjørende fra dag én, og gjort det mulig for oss å satse i et internasjonalt marked. Det venter flere spennende prosjekter, og vi har store planer for fremtiden, sier Usken hemmelighetsfull.",Kontorer som har bidrattRogalandTysklandUSA
https://www.innovasjonnorge.no/no/tjenester/kundehistorier/2020/multitapping/,I løpet av få uker snudde MultiTapping seg rundt og begynte å tappe et nyutviklet hånddesinfeksjonsmiddel som opprinnelig skulle lanseres i september. Nå tapper den lokale bedriften i Gudbrandsdalen flere tusen flasker Antibac om dagen og bidrar til å redde liv i Korona-krisen.,"Bedriften har klart å omstille seg og tapper et produkt som er sårt etterspurt i denne krisen. Gudveig Dalbakk, gründeren bak MultiTapping, tror etterspørsel etter hånddesinfeksjon ikke vil avta med det første, til tross for at folk går tilbake til den nye normalen etter Korona. – Folk har lagt om brukervanene sine når det gjelder hånddesinfeksjon, sier hun.
Dersom denne trenden vedvarer etter krisen, lover det godt for den lille bedriften i Gudbrandsdalen.
Gudveig har vært gründer i 26 år og begynte opprinnelig å selge og tappe aloe vera gjennom selskapet Essenza. Hun så på maskinene som stod bortimot ubrukt og tenkte at det måtte være et behov i markedet for å tilby leietapping for mindre aktører. Hun startet derfor MultiTapping og nå tilbyr hun  leietapping av produkter innen hygiene, kosmetikk, næringsmidler og desinfeksjon for bedrifter i hele landet.
Utløsende støtte fra Innovasjon Norge
Støtten fra Innovasjon Norge har gjort Multitapping til en unik aktør i det norske markedet for leietapping
– Det finnes få bedrifter som tilbyr leietapping for mindre aktører i Norge. Mesteparten er gjort for store virksomheter og av aktører i Sverige og Danmark, forklarer gründeren.
Gjennom god rådgivning og markedsavklaringsstøtte fra Innovasjon Norge har Gudveig fått bekreftet antakelsen om at det faktisk finnes et stort marked for å tilby leietapping.
– Å ha Innovasjon Norge i ryggen har gjort at vi virkelig har skutt fart. Støtten har hatt mye å si for at vi har klart å stå sånn på og har kunnet gjennomføre dette prosjektet, utrykker Gudveig.
Snudde seg rundt i krisen
Før pandemien oppsto inngikk MultiTapping en avtale med det medisinske teknologiselskapet SoftOx om å tappe deres nye, alkoholfrie hånddesinfeksjonsmiddel. I følge SoftOx har et anerkjent tysk laboratorium bekreftet at selskapets hånddesinfeksjonsmiddel tar liv av all type virus, i motsetning til alkoholbasert hånddesinfeksjon.
 De opprinnelige lanseringsplanene for dette nye produktet var satt til september 2020. Den store etterspørselen etter hånddesinfeksjonsmidler gjorde at oppstarten ble framskyndet. Takket være MultiTapping sin fleksibilitet, omstillingsevne og mulighet til å levere raskt, klarte SoftOx å tilby det sårt etterspurte produktet til markedet i løpet av få uker. Nå tapper MultiTapping tusenvis flasker Antibac om dagen.
– For å bidra i denne krisesituasjonen kastet vi oss rundt raskt. Drivkraften for å hjelpe trumfer den økonomiske gevinsten, påpeker Gudveig.
Skaper lokale arbeidsplasser
Gudveig ønsker ikke kun å bidra til å bekjempe den globale pandemien ved å tilby et sårt etterspurt produkt i denne krisen. Hun ønsker også å ha en positiv innvirkning på den lokale bygda, Ringebu i Gudbrandsdalen, hvor Multitapping har sin fabrikk.
– En grunn til at vi gjør dette er at vi brenner for lokale arbeidsplasser. Vi håper å lande en langsiktig kontrakt med SoftOx slik at vi kan få flere ansatte på fast basis. Det er gull verdt for en sånn liten plass og i disse tider der folk mister jobben sin. Per nå leier vi inn folk som gjør jobben, men et kortsiktig mål er å kjøre 2 fulle skift med minst 8 ansatte, sier gründeren som ikke har tenkt å gi seg med det første.
– Så lenge jeg har Innovasjon Norge og Ringebu Kommune med på laget er ikke pensjonisttilværelsen noe alternativ, avslutter hun.",Kontorer som har bidrattInnlandet
https://www.innovasjonnorge.no/no/tjenester/kundehistorier/2020/respinor/,RESPINOR vant pitche-konkurransen for koronaløsninger organisert av Det europeiske innovasjonsrådet (EIC).,"Den norske bedriften utvikler en ultralydbasert teknologi som måler bevegelser i mellomgulvet, diafragma på fagspråket – vår viktigste pustemuskel. Teknologien kan ha avgjørende betydning for pasienter på respirator.  
- Sensorer settes enkelt på huden til pasienten og måler diafragmas bevegelse. De komplekse signalene oversettes til lesbare grafer på en skjerm, og målingene hjelper spesialistene å beslutte når pasienten kan kobles fra respiratoren, forklarer administrerende direktør i RESPINOR, Trude Tingvoll. 
Hun forteller at dersom pasienter blir liggende for lenge på respirator, kan det føre til økt dødelighet og bli unødvendig dyrt for sykehuset og samfunnet.
Verdifull markedsvalidering
Løsningen gikk helt til topps da EIC arrangerte ePitching på COVID-19-løsninger i vår.  Blant deltakerne var over 50 offentlige og private innkjøpere og flere enn 20 små og mellomstore bedrifter, som allerede var støttet av EIC.  
- Å vinne betyr at innkjøpere fra en rekke EU-land vurderer vår teknologi som den beste innovasjonen rettet mot koronapandemien. Dette gir verdifull markedsvalidering, sier Tingvoll. 
Bedriften samarbeider med sykehus i Frankrike, Italia og Norge som tester teknologien i kliniske studier. 
- Nå jobber vi med neste fase kliniske studie, før vi skal søke produktsertifiseringen CE-merking. Vi planlegger lansering i EU innen 2022, etterfulgt av USA, Canada og Asia, forteller Tingvoll.  
Avgjørende EU-rådgivning 
Selskapet har fått finansiering gjennom Horisont 2020, EUs program for forskning og innovasjon, i flere omganger. Rådgivningen fra Innovasjon Norge og Norway Health Tech har vært avgjørende for å lykkes. 
- Vi gikk seirende ut av søknadsrundene i EU både i fase 1 og 2, og fikk sikret finansiering til å utvikle selskapet der vi er i dag. Vi hadde ikke oppnådd disse resultatene uten Innovasjon Norge, da det er kompliserte og omfattende prosesser. For en liten bedrift med store ambisjoner, er det avgjørende med gode sparringpartnere som kan åpne dører for oss inn mot EU og internasjonale markeder. Jeg er utrolig takknemlig for bistanden vi har fått, sier Tingvoll. 
EU-rådgiver i Innovasjon Norge, Kathleen Myklatun Skarbøvig, forteller at en rekke oppstartsbedrifter og SMB-er fra hele landet har oppnådd EU-finansiering og fått solid støtte på veien.   
- Vi vet det krever tid og erfaring å søke, så vi hjelper kundene våre med å finne riktige finansieringsordninger og bistå dem gjennom hele løpet: søknadsprosessen, forberedelser til intervju i Brussel og implementeringen av prosjektet. Det ser vi gir gode resultater.  
Internasjonale partnere er nøkkelen 
Foruten regionale kontorer i hele Norge, har Innovasjon Norge 34 kontorer i 30 land som alle bistår norske bedrifter i viktige markeder. RESPINOR har god erfaring med disse. 
- De kliniske studiene våre foregår blant annet på tre sykehus i Frankrike, og her har vi hatt god hjelp av Innovasjon Norges Paris-kontor. Sammen med universitetssykehuset i Paris, søker vi nå blant annet innovasjonstilskudd fra Innovasjon Norge for å få fortgang i utviklingen og testingen av teknologien, slik at den kan brukes allerede inneværende år, forteller Tingvoll. 
Selskapet har tidligere deltatt på program og nettverksarrangement i regi av Innovasjon Norge rettet mot det japanske og amerikanske markedet. De var også en del av næringslivsdelegasjonen som besøkte Kina i 2018.
- Internasjonale partnere og tilgang til nettverk er avgjørende for å vokse internasjonalt. Her trenger vi gode partnere og døråpnere med på laget, understreker Tingvoll. ",Kontorer som har bidrattOslo VikenFrankrike
https://www.innovasjonnorge.no/no/tjenester/kundehistorier/2020/biozin/,Med god hjelp fra Innovasjon Norge er Biozin Holding i gang med å planlegge Norges første biozin-fabrikk. Kan dette være starten på Norges nye industrieventyr?,"I forbindelse med forprosjekteringen av den første biozin-fabrikken i Norge, har Biozin Holding blitt tildelt miljøteknologitilskudd fra Innovasjon Norge. Hensikten er å forberede og planlegge bygging av et fullskala produksjonsanlegg som skal omdanne råstoff fra skogen, som skogsrester og biprodukter fra sagbruk, til den avanserte bioråoljen biozin.
– Denne investeringen markerer en milepæl i satsingen på fornybart drivstoff basert på norsk skogsråstoff. Dette er et viktig bidrag i det grønne skiftet og viser at Norge sitter på bærekraftige løsninger som verden etterspør, sier Inger Solberg, divisjonsdirektør for bærekraft i Innovasjon Norge.
Administrerende direktør i Biozin Holding AS, Thomas Skadal, mener bidraget har vært avgjørende for fremdriften i prosjektet.
– Støtten og samarbeidet med Innovasjon Norge har gitt oss fleksibilitet og mulighet til å gjennomføre nødvendige studier og analyser, sier han.
Høye ambisjoner
Biozin Holding har siden 2017 arbeidet med å etablere den første biozin-fabrikken som konverterer råstoff fra skogen til fornybart drivstoff. Forprosjekteringen skal etter planen være ferdig i løpet av 2021 og fabrikken er planlagt lokalisert på nabotomten til Bergene Holms AS sagbruk Nidarå på Jordøya i Åmli kommune.
– Vårt fokus nå er å ta Åmli-prosjektet gjennom de neste fasene, men vi er overbevist om at tilgangen på råstoff og ikke minst etterspørselen etter avansert bioråolje, vil gi grunnlag for flere biozin-prosjekter i Norge. Kunnskapen vi opparbeider oss her vil gi verdifulle erfaringer vi kan benytte i fremtiden, sier Skadal.
Stor lokal verdiskaping
Åmli-fabrikken kan bidra med flere fordeler til sagbruket, som økt prosesskapasitet, mer strømlinjet produksjon, kostnadsreduksjon gjennom optimerte prosesser og lettere tilgang til nye markeder. 
– Denne industrisatsingen kan gi stor lokal verdiskaping i Åmli kommune og vil kunne skape ringvirkninger for hele regionen. Vi er glade for å være med på å legge til rette for viktige arbeidsplasser, sier Sveinung Hofstad, direktør i Innovasjon Norge Agder.
Kapasiteten til anlegget vil være på ca. 1000 tonn biomasse per dag og de samlede investeringene er anslått til 3,5 milliarder kroner. Forprosjektet finansieres av aksjonærene Biozin AS, Preem AB, samt ved hjelp av utviklingstilskudd fra Miljøteknologiordningen til Innovasjon Norge. Shell har bidratt med finansiell støtte forut for oppstart av forprosjekteringen. Innovasjon Norge har også tidligere støttet prosjektet i konseptutviklingen.",Kontorer som har bidrattAgder
https://www.innovasjonnorge.no/no/tjenester/kundehistorier/2020/dyrekassen/,En enorm økning i omsetning gjør at Bergens-selskapet Dyrekassen.no nå må oppbemanne. Krisen har gjort at stadig flere ønsker hjemlevering av dyremat og annet nødvendig utstyr til de 850 000 kattene og 550 000 hundene som befinner seg over hele landet.,"Dyrekassen.no er Norges største dyrebutikk og markedsleder på nett. Selskapet har spesialisert seg på hjemlevering helt siden 2015 og opplever nå en sterk interesse for å få produkter til våre firbente venner levert helt hjem på døren.
Sammen med logistikkpartneren Easy2you har Dyrekassen.no utviklet en leveringsløsning der mennesker ikke trenger å ha nærkontakt i disse smittetider, såkalt kontaktløs levering. Dette har blitt en suksessoppskrift under pandemien. Omsetningsveksten har enkelte dager ligget helt opp mot 350 prosent mot normalen.
-Vi har opplevd en enorm interesse fra nye og eksisterende kunder. All signering av pakker gjøres digitalt og krever ingen kontakt i leveringsøyeblikket, det er interessant for mange, nå når flere vegrer seg for fysisk kontakt med andre, forklarer medgründer og daglig leder Roger Holthe Olsen.
Har gode støttespillere
Olsen må nå styrke organisasjonen for å følge opp veksten i selskapet.
-Den økte omsetningen gjør at vi må ansette i en tid hvor andre sier opp folk. Det er veldig gledelig å kunne bidra til å holde hjulene i gang i en svært krevende tid, sier gründeren.  
Selskapet ble etablert i 2013 og har fra Innovasjon Norge både fått støtte til oppstart og videre kommersialisering.
- Innovasjon Norge har vært en viktig bidragsyter til finansiering både i tidlig fase og etter hvert som vi har vokst. Det å ha et så velfungerende virkemiddelapparat er kritisk for mange innovative selskaper som trenger all den hjelp de kan få i en tidlig fase. Det er derfor spesielt gledelig å se at regjeringen i tiltakspakkene gir Innovasjon Norge betydelig økte rammer til å hjelpe oppstartsselskapene i denne kritiske fasen, sier Roger Holthe Olsen.
Ikke minst har sparring og rådgivning vært utløsende for selskapets utvikling.
- Vi hadde aldri klart oss så godt uten så mange gode støttespillere i virkemiddelapparatet, sier Olsen
Videre vekst
Gründeren har tro på at markedet innen hjemlevering av varer i Norge vil vokse. Nå er Dyrekassen.no i dialog med Innovasjon Norge om støtte fra det nye innovasjonstilskuddet til et nytt vekstprosjekt for selskapet.
-Vi må stadig jobbe med utvikling av selskapet og tjenestene vi tilbyr. Dyrekassen.no har hele tiden ligget i front innen hjemlevering av varer i Norge. Nå har vi et spennende prosjekt på gang som vil ta dette enda et steg videre, forteller Olsen. 
Selskapet har et mål om kunne bidra til innovasjon som flest mulig aktører i markedet kan benytte seg av i fremtiden. 
-Da sikrer vi bedre konkurransekraft ikke bare for Dyrekassen.no, men vi kan bidra positivt i verdiskapingen for all varehandel i Norge, sier Olsen.",
https://www.innovasjonnorge.no/no/tjenester/kundehistorier/2020/epiguard2/,"Det Fredrikstad-baserte selskapet EpiGuard står bak EpiShuttle, som er et transportsystem for pasienter med svært smittsomme sykdommer. Koronapandemien har gjort produktet etterspurt, men hindret produksjonen. Team Norway bidro til en løsning.","EpiShuttle er en tildekket båre der pasienten kan behandles underveis, uten fare for smitte ut eller inn. Madrassene og trekkene i båren kommer fra produsenten Eurojersey, som holder til like utenfor Milano, helt nord i Italia. Eurojersey ble tidlig omfattet av nedstengingen av italiensk næringsliv, og måtte stoppe produksjonen og kunne ikke levere til kunder.
Dette skapte et problem for EpiGuard, som på samme tid opplevde økt etterspørsel etter sitt produkt – som er svært egnet til transport av koronapasienter.
Derfor kontaktet EpiGuard den norske ambassaden i Roma. Ambassaden kontaktet Innovasjon Norges kontor i Milano. Sammen utgjør ambassaden og Innovasjon Norge Team Norway i Italia. De skrev til italienske myndigheter og ba dem tillate at Eurojersey satte i gang produksjonen igjen. Brevet gikk fra ambassaden den 9. april, og dagen etter, den 10. april, kom svaret fra italienske myndigheter: Eurojersey kunne gjennoppta produksjonen for å kunne levere til EpiGuard.
Gjennom godt samarbeid mellom bedriften, ambassaden og Innovasjon Norge, gjorde Team Norway en forskjell da det virkelig gjaldt.
- Som et lite selskap i en voldsom vekst, er det viktig å ha gode samarbeidspartnere å støtte seg på. Norway Health Tech og Innovasjon Norge er alltid på tilbudssiden og er veldig flinke til å tilby relevant støtte, sier Ellen Cathrine Andersen, CEO i EpiGuard.
- I denne situasjonen, hvor vi opplevde eksportrestriksjoner, og fabrikkstenging, er vi veldig glade for vi fikk massiv støtte og hjelp. Det var utrolig at de fikk til å opprette kontakt med fabrikken, samt få italienske myndigheter til å tillate åpning igjen av EuroJersey.
Innovasjon Norge jobber spesielt med helserelaterte bedrifter i forbindelse med koronapandemien.
 
Kontaktperson
Hans Eirik Melandsø",Kontorer som har bidrattOslo VikenSverigeSpaniaKina
https://www.innovasjonnorge.no/no/tjenester/kundehistorier/2020/helseapps/,Med plattformen til selskapet Helseapps kan pasienter med covid-19 få riktigere helsehjelp raskere. Nå står gründerne klare til å eksportere til land som er hardt rammet.,"- Når hundre pasienter skal sjekke inn fysisk ved en klinikk, så blir det for legene et spørsmål om hvem de skal hjelpe først. I vår digitale løsning får pasientene hjelp med en gang, sier Marius Christensen, medgründer av selskapet Helseapps.
Løsningen selskapet har utviklet er en digital innsjekkingsplattform som gjør at ikke alle pasienter med symptomer behøver å oppsøke fysiske klinikker. På den måten slipper de å utsette seg unødig for smitte.
Plattformen fungerer slik: Pasientene bestiller en time hos lege eller ved en klinikk. De får en SMS, og fra den sjekker de inn til timen elektronisk. De vil da få en rekke spørsmål de skal svare på, og ut ifra svarene får de raskt beskjed om hva de skal gjøre.
- Ved mange helseklinikker er det nå lang ventetid for å få råd, også på telefon. Dette er en såkalt triageringsløsning, hvor legene får info de trenger for å vurdere hastegrad, sier Marius.
Bred støtte fra Innovasjon Norge
Gründerne bak selskapet, Marius Christensen og Anders Stormo, er selv leger. De ønsket i utgangspunktet å utvikle plattformer som gjør det lettere for kronisk syke pasienter å finne frem i sin egen journal og få et forhold til egne helsedata.
De fikk tidlig Innovasjon Norge med på laget. Helseapps AS har fått etablerertilskudd og vært med på mentorordningen.
- Hjelpen fra Innovasjon Norge har vært veldig viktig for oss i flere faser siden oppstarten. Det har vært tungen på vektskålen for vår satsing, forteller gründeren.
Helseapps har utviklet flere løsninger til ulike formål – ikke bare myntet på koronasituasjonen. I tiden fremover satser de imidlertid fullt ut på plattformen som kan hjelpe et koronapresset helsevesen.
Ut i verden
Innovasjon Norges kontorer i Indonesia, Singapore og kontorene på det afrikanske kontinentet er nå koplet på selskapets internasjonale satsing. Gründerne håper å kunne få til en utrulling i flere land i løpet av kort tid.
- Mange land som nå er hardt rammet av koronaviruset har ikke en så god infrastruktur som det vi har i Norge. Derfor vil digitale løsninger som gjør det lettere for legene å prioritere bli ekstra viktige, sier Christensen, og legger til:
- Det eneste pasientene trenger er en smarttelefon, og det er det mange som har, selv i land der infrastrukturen i helsevesenet ikke er så godt utbygget. I Norge bruker pasientene BankID som en sikkerhet når de logger seg inn. I andre markeder har de andre sikkerhetsløsninger som selskapet tilpasser til plattformen.",
https://www.innovasjonnorge.no/no/tjenester/kundehistorier/2020/bakken-ovre-gardsmat/,Bakken Øvre gårdsmat tapte 200 000 kroner i uka på grunn av koronakrisa. I løpet av en helg snudde de driften trill rundt og kan nå ta permitterte ansatte tilbake i arbeid.,"Gårdsbedriften fra Løten begynte med noe helt nytt forrige uke: De leverer nå mat på døra. Ikke bare produkter fra eget kjøkken, de kjører ut mat fra nærmere 30 lokale produsenter.
-Jeg gikk en hel onsdag og var pessimist. På torsdag var jeg optimist igjen, og i løpet av helgen satte vi opp en nettside med bestillinger, og så var vi gang, sier daglig leder i Bakken Øvre gårdsmat, Ole Martin Kildahl.
Onsdagens pessimisme var ikke ubegrunnet: Det haglet inn med avbestillinger. De viktigste inntektskildene før omstillingen var overnatting og mat på gjestegården, og catering til selskaper.
-Det ble jo helt stopp med alt. Bare på avlyste konfirmasjoner tapte vi rundt en million kroner, sier Kildahl.
Fikk raskt tilskudd
Kildahl er leder av Bondens Marked på Innlandet, og var derfor smertelig klar over at det så mørkt ut for mange lokale småskalaprodusenter. Så kom ideen om å levere mat på døra. På den måten får kundene kjøpe varer selv om markedene er stengt, store selskaper avlyst og restaurantene ute av drift.
I løpet av noen dager fikk han 225 000 i bedriftsutviklingstilskudd av Innovasjon Norge. Pengene dekker utgifter til transport, slik at bedriften kan sørge for levering for mange andre småskalaprodusenter, i tillegg til sine egne varer.
-Uten hjelpen fra Innovasjon Norge hadde ikke dette vært mulig. Det er fantastisk at de kunne snu seg rundt så raskt! Vi var imponerte! Vi har ikke tid til å vente på en måneds saksbehandling, slik som situasjonen er nå, sier Kildahl.
De fikk også raskt alle godkjenninger på plass fra fylkeslegen, og leverer mat i tråd med alle smitteverntiltak.
Håper flere følger etter
Siden Kildahl er engasjert i Bondens Marked, har han stor tro på at et samarbeid mellom små produsenter over hele landet kan hjelpe mange gjennom krisen.
-Den modellen vi har laget her er det bare å kopiere. Jeg møter mange kollegaer med fantastiske produkter som godt kan havne på dørstokken til folk, sier Kildahl.
Bakken Øvre gårdsmat måtte permittere ni stykker, men har tatt inn igjen tre av dem – og ser at de trolig kan ta tilbake enda flere av de ansatte etter hvert.
-Det som også er interessant er at dette blir en salgskanal for oss i fremtiden, når koronakrisa er over, sier Kildahl.",
https://www.innovasjonnorge.no/no/tjenester/kundehistorier/2020/jordpro/,"Jordpro tar i bruk avfall fra butikker, restauranter, fiskeoppdrett og annen biomasse for å lage organisk gjødsel av høy kvalitet. Med midler fra Innovasjon Norge vil de nå skape endring i europeisk jordbruksindustri.","Kundeansvarlig hos Innovasjon Norge, Torill Margrete Mevik, har fulgt reisen til Jordpro og er imponert over løsningen de har utviklet.
‒ Jordpro kombinerer kjent teknologi på nye måter for å finne løsninger på flere ulike samfunnsutfordringer. Potensialet er voldsomt stort, så den største spenningen knytter seg til i hvilken grad de får markedsaksept for sine produkter, forteller Mevik.
Fra søppel til bærekraftig gjødsel
På Tiller i Trondheim bygges det nå ut et anlegg for å produsere gjødsel av avfall fra næringsvirksomhet. Det som tidligere ville blitt søppel, skal nå bli organisk gjødsel med høyere kvalitet enn dagens kunstgjødsel. Daglig leder Terje Helmersen forklarer hvordan.
‒ I dag er vanlig praksis å bruke kunstgjødsel og husdyrgjødsel. Førstnevnte krever svært mye energi å produsere, mens sistnevnte har helt uakseptable tap av næringsstoffer. Vår metode adresserer begge disse problemstillingene, sier Helmersen og utdyper:  
‒ Vi har funnet en ny måte å gjenvinne nitrogenet i avfallet på. Det reduserer utslippene som kommer fra gjødselproduksjon, samtidig som vi får et bedre produkt.
La grunnlaget med forskning
Produksjonsanlegget har et budsjett på 30 millioner kroner, hvorav 12 millioner har kommet fra Innovasjon Norges miljøteknologiordning. I tillegg har Jordpro mottatt støtte til flere mindre forskningsprosjekter, som Helmersen mener la grunnlaget for løsningen de i dag sitter på.
‒ Uten Innovasjon Norge hadde ikke prosjektet blitt realisert. De er en god sparringpartner som tør å stille kritiske spørsmål – samtidig som de har tro på det vi gjør, forteller gründeren.
Bedriften har også samarbeidet med blant annet NTNU og SINTEF i Trondheim.
Vil produsere i storskala
Jordpro består i dag av fire ansatte og anlegget skal etter planen stå klart i 2020. Helmersen har ikke beskjedne ambisjoner - han mener teknologien har potensial til å endre hele jordbruksindustrien.
‒ Vi har stor tro på at vår løsning vil være et godt alternativ i Norge, samtidig som vi ser store muligheter ute i Europa. Nye krav fra EU har ført til et skrikende behov for bedre avfallsbehandling, og globalt er det stor etterspørsel etter bærekraftig gjødsel. Vi ønsker derfor å få til en rask internasjonal vekst så fort vi har fått på plass en metode for storskalaproduksjon, konstaterer Helmersen.",Kontorer som har bidrattTrøndelag
https://www.innovasjonnorge.no/no/tjenester/kundehistorier/2020/boost-ai/,"Med støtte fra Innovasjon Norge, har Boost.ai blitt et internasjonalt selskap som leder an i utviklingen av virtuelle assistenter.","Etter flere års erfaring med AI (kunstig intelligens) i Silicon Valley, tok Lars Selsås med seg fagfeltet og erfaringen sin tilbake til Norge. Resultatet ble Boost.ai i 2016. Selv om bedriften har blitt et internasjonalt selskap, har de fortsatt hovedkontor like utenfor Stavanger.
Posten og DNB på kundelista
Boost.ai utvikler interaktiv kunstig intelligens som bedrifter og offentlige organisasjoner bruker for å lage virtuelle assistenter til å automatisere kontakten med kunder i stor skala.
De har allerede en bred portefølje av selskaper som bruker deres løsninger. I desember 2019 leverte de blant annet tjenester til Posten, der de automatiserte 400 000 interaksjoner i løpet av jula. – På kundelista har vi også navn som DNB, der vi har automatisert 22 prosent av kundeinteraksjonene og Sparebank 1 SR-Bank, der vi har automatisert rundt 35 prosent av kundeinteraksjonene, sier markedsføringssjef i Boost.ai, Kristian Mossige.
Viktig støttespiller
Mossige peker på søtten fra Innovasjon Norge som viktig for den store veksten de opplever.
– Innovasjon Norge har hjulpet oss med finansielle midler, men også kompetanse. Vi har blant annet vært med på kurs i internasjonal markedsføring i New York og scale-up i London, og det er noe jeg anbefaler alle som vil prøve seg internasjonalt, sier han.
Bente Rød Eide, finansieringsrådgiver i Innovasjon Norge, forteller hva som fikk Innovasjon Norge til å støtte bedriften:
– Det kom to entusiastiske gründere som allerede hadde fått med seg en kunde for å bygge en selvtenkende chatbot. Chatbot var ikke utbredt på den tiden, men de hadde allerede et team, en spennende teknologi og var kunderettet og ambisiøse. De har hele tiden vært mottakelige for innspill, og utrolig flinke til å rekruttere og bygge opp et internasjonalt kompetansemiljø lokalt, forteller Eide.
Avansert, men brukervennlig
Selv om teknologien er avansert, peker Mossige på brukervennlighet som en avgjørende faktor for at produktet er så ettertraktet.
– Vår «Conversational AI» er en plattform som alle kan bruke til å lage virtuelle agenter, uten å selv kunne koding. Det er veldig viktig for oss med brukervennlighet siden mange av de som jobber i løsningen vår er omskolerte ansatte i kundens bedrift, eller «AI Trainers» som vi liker å kalle dem, sier Mossige.
«AI Trainers» er gjerne tidligere kundeservicemedarbeidere som har ansvar for kundeinteraksjoner og som aktivt tar del i automatiseringen.
– De sørger ikke bare for at kvalitetskontrollen er høy, men også at løsningen blir integrert og akseptert internt i selskapet. Vi mener det er en kritisk suksessfaktor for vellykket automatisering, utdyper han.
Ambisjon om å bli markedsleder
Totalt jobber det i dag rundt 100 ansatte i Boost.ai, og selskapet omsetter for rundt 80 millioner kroner i året. I tillegg har de nylig etablert datterselskapet Boost.ai INC., med kontorer i Los Angeles.
– Vår ambisjon er å bli den soleklare markedslederen i vår industri på global skala. Med vår sterke posisjon i Norden, og økende vekst og etterspørsel i Vest-Europa og USA, så gasser vi på for fullt nå, avslutter Mossige.
","
 
"
https://www.innovasjonnorge.no/no/tjenester/kundehistorier/2020/foamrox/,Foamrox har utviklet et byggemateriale produsert av resirkulert glass. Gjennom Innovasjon Norges Omstillingsmotor hentet de avgjørende kompetanse fra klyngemiljøer.,"Siden oppstarten i 2012 har Arendal-bedriften utviklet et alternativ til betong for anleggsbransjen, blant annet til byggingen av tunneler. Byggematerialet er basert på resirkulert glass, og består av elementer som har god strukturell styrke og høy brannmotstand, samtidig som de er isolerende og vanntette. Elementene veier kun en tiendedel av tilsvarende elementer i betong.
Støtte i strategiprosessen
Utviklingsarbeidet har vært finansiert med egne midler og offentlige støtteordninger. Det har vært et krevende dokumentasjonsarbeid, der mange norske forskningsinstitusjoner og konsulentselskaper har vært involvert. Innovasjon Norge har fulgt bedriften siden oppstarten og bidratt med både finansierings- og rådgivningstjenester.
- Samarbeidet med Innovasjon Norge vært helt avgjørende i utviklingsprosessen. Det gjelder for eksempel risikolån og ikke minst støtte i strategiprosessen via Omstillingsmotor, sier daglig leder i Foamrox, Glenn Jakobsen.
Omstillingsmotor: Digitalt kompetanseløft er en kompetansetjeneste fra Innovasjon Norge, der små og mellomstore bedrifter får tilskudd til å kjøpe skreddersydde kompetanseopplegg fra noen utvalgte klyngemiljøer. Foamrox brukte midlene til å profesjonalisere strategiprosessen i samspill med Kongsberg Innovasjon AS og Innoventus Sør, og ga tilbakemelding om at de var svært fornøyd med både prosessen og resultatene.
Stort markedspotensial
Ettersom råvaren i byggematerialet er resirkulert glass, bidrar løsningen også til sirkulær økonomi. Råvaren kombinert med produktets lave vekt gir svært lave klimagassutslipp både under produksjon, transport og montering sammenlignet med tradisjonelle byggematerialer. Det økende fokuset på bærekraft innenfor bygg- og anleggssektoren vil være en drivkraft for å øke bruken av denne type konstruksjonsmaterialer.
Markedsintroduksjonen av Foamrox-produktene startet for alvor mot slutten av 2018. Det har resultert i leveranser til over ti forskjellige anleggsprosjekter i løpet av de siste tolv månedene. Det er levert rammer for nødskap, nødkiosker, nødgjennomganger, brannsperrer, brannvannskapper og trekkekummer. Kundene er blant annet Scanmatic AS, Veidekke og Mesta på oppdrag for Nye Veier og Statens Vegvesen.
Bedriften skal nå utvikle et demonstrasjonsanlegg for å verifisere at teknologien er funksjonell i tunellhvelving. Dette er et nytt utviklingsprosjekt som har fått innvilget inntil 8 000 000 millioner kroner i tilskudd gjennom miljøteknologiordningen til Innovasjon Norge. Lykkes de med prosjektet, vil det gi enorme muligheter for selskapet og et betydelig bærekraftløft for anleggsbransjen. Foamrox i ferd med å endre seg fra en typisk gründerbedrift til en moderne industribedrift og har ambisjoner om internasjonalt gjennombrudd.",Kontorer som har bidrattAgder
https://www.innovasjonnorge.no/no/tjenester/kundehistorier/2020/bi-builders/,"Tek-bedriften BI Builders har revolusjonert måten selskaper kan nyttiggjøre seg alle dataene de har tilgjengelig. Det har gitt enorm vekst i Norge, og et nyåpnet kontor i New York.","– BI Builders jobber med kjempespennende teknologi. Da vi først kom i kontakt med dem i 2011, så vi potensialet i løsningene deres med en gang. Teknologien var unik, og markedet var enormt for tjenestene. Nesten ingen andre selskaper kunne tilby samme løsning den gangen, forteller Bente Rød Eide, finansieringsrådgiver i Innovasjon Norge Rogaland.
Mer tid til forretningsdrift
I en tidsalder der data er vår største verdi, er det viktig for bedrifter å kunne bruke informasjonen som ligger i systemene deres. Men for store organisasjoner og selskaper, som gjerne bruker flere titalls systemer i ulike prosesser, er det tungvint å både finne, hente ut og sammenstille alle dataene.
BI Builders softwareløsning, Xpert BI, tar et dypdykk i ulike databaser og sammenstiller dataene automatisk så bedriften kan bruke dem til å forbedre produkter og tjenester. Informasjonen kan blant annet brukes som styringsverktøy for forretningsdriften, til å sammenstille og gjøre analyser, gi informasjon på rutiner i selskapet og gi innsikt i hva som kan automatiseres.
– Ved å automatisere prosessen med verktøyet vårt, kan kundene bruke tiden sin på forretningsstøtte og innovasjon. I tillegg kan de være trygge på å få dataen og informasjonen de trenger når de trenger det – med full sporbarhet, forteller Jarle Soland, daglig leder i BI Builders.
Fra olje til data
Ideen til BI Builders sprang ut fra oljeindustriens store fokus på integrerte operasjoner. På den tiden jobbet Soland med en oljekunde som trengte en løsning for å trekke ut data og informasjon. De fant ingen gode løsninger på markedet og skjønte fort at å automatisere denne prosessen var et godt grunnlag for å danne et eget selskap.  
Gjennom Innovasjon Norge fikk gründerne i 2011 en innovasjonskontrakt med Neptune Energy for å utvikle verktøyet, og i 2012 var produksjonsløsningen klar. De neste årene vokste kundelisten raskt, og de fikk stadig vekk flere store aktører på merittlisten, som Laerdal Medical og Det Norske Oljeselskap (Aker BP i dag).
– Innovasjon Norge var med oss fra starten. Gjennom prosjektet med Neptune Energy, ga de oss en «flying start» for å utvikle og etablere produktet. De har med sine stipender og lån gitt oss økonomisk trygghet til å både jobbe frem og få produktet vårt ut i markedet, sier Soland.
Kontor i Big Apple
I starten var de fem stykker som jobbet i bedriften. I dag er de rundt 40 ansatte fordelt på hovedkontoret i Stavanger, samt kontorer i Oslo og New York.
Innovasjon Norges internasjonale kompetanseprogram Entrepreneurial Marketing New York, var en direkte katalysator for å åpne kontor i den amerikanske millionbyen. Bente Rød Eide, i Innovasjon Norge forteller at hun tipset Soland om programmet da de møttes på en IT-fagkonferanse i 2019:
– Soland fortalte at de hadde begynt å se på USA som et mulig marked. Jeg tipset om Entrepreneurial Marketing New York, og det endte med at to fra BI Builders dro over og deltok. Det viste seg at programmet ble en kick-starter for å åpne kontor i New York. Det er veldig gøy å se hvilken direkte effekt tjenestene våre har for bedriftene, sier hun.
Stort internasjonalt potensial
Soland understreker at Innovasjon Norge har vært avgjørende for suksessen deres.
– Kompetanseprogrammet var imponerende. Det er et fantastisk opplegg de kjører. Innovasjon Norge har virkelig bidratt inn i denne reisen, og har klart å gjøre oss selvhjulpne. Det er ingen tvil om at de har vært en enorm ressurs for selskapet vårt, sier han.
Nå er planen å vokse enda mer internasjonalt.
– Vår ambisjon er å få med en medinvestor for å ta produktet ut i verden. Vi ønsker oss noen på laget som har gjort dette før, og som med sin kompetanse og erfaring kan hjelpe oss med å lykkes på verdensmarkedet, avslutter Soland.",Kontorer som har bidrattRogalandUSA
https://www.innovasjonnorge.no/no/tjenester/kundehistorier/2020/futurehome/,"Fjernkontroller som ligger strødd rundt i hjemmet skaper frustrasjon for mange. Det ga gründerne bak Futurehome en forretningsidé, og de fikk Innovasjon Norge med på laget. Nå leverer bedriften smarthustjenester til Norden.","Smarthus er fremtiden, men det kan fort assosieres med komplisert teknologi og dyr installering. I 2013 bestemte fire Stavanger-gründere seg for å revolusjonere markedet med billigere og enklere smarthustjenester. Resultatet er en app som lar deg kontrollere all elektronikk i hjemmet ditt, fra elektroniske låser til varme og belysning – fra mobilen.
Det tok ikke lang tid for Innovasjon Norge å tenne på ideen da gründerne presenterte tankene sine og ba om støtte til å sette i gang utviklingen. Finansieringsrådgiver Bente Rød Eide i Innovasjon Norge Rogaland, sier oppstartsbedriften tikket av alle boksene for en innovativ løsning som kunne ta Norge med storm.
– De var tidlig ute med smarte løsninger i hjemmet, og en av de første aktørene i dette segmentet i Norge. I tillegg hadde de visjonen om å gjøre dette billig og enkelt for hvermannsen, så alle kan bruke tjenestene både i nye og gamle hus. Da de kom på banen, kunne smarthusløsninger koste mange hundre tusen kroner, sier Eide.
Virkeliggjorde gründerdrømmen
Bak Futurehome står fire barndomskompiser fra Rogaland. Det hele startet med at daglig leder, Erik Stokkeland, hadde kjøpt et hjemmekinoanlegg for feriepengene sine og ble frustrert over alle de ulike fjernkontrollene. Sånn fikk han ideen om at det burde settes opp et system med én felles løsning.
Da de fire guttene satte seg ned og videreutviklet gründerdrømmen. Sommeren 2013 fikk de innvilget kommersialiseringstilskudd fra Innovasjon Norge.
– Alle foruten meg var fortsatt studenter, og jeg hadde så vidt begynt i arbeidslivet med en master i økonomi og administrasjon. Vi måtte i full fart hyre inn folk som kunne hjelpe oss å utvikle løsningen, forteller Sigbjørn Groven, salgs- og markedssjef i Futurehome.
I 2015 fikk Futurehome innovasjonskontrakt gjennom Innovasjon Norge med Get og Bravida som kommersielle partnere, og de neste årene opplevde bedriften voldsom vekst. I dag er Get, som nå har fusjonert med Telia, blitt en av majoritetseierne.
– Med Get og Telia som eiere har de tilgang på nettverk og eksisterende kundemasser. Det gjør det enklere for dem å koble løsningene deres opp mot eksisterende kunder. Dessuten har de en fantastisk mulighet til å vokse og gå internasjonalt gjennom Telia, sier Eide.
Norges rasktest voksende tek-bedrift
Med rundt 30 ansatte er Futurehome i dag den ledende smarthusaktøren i Norge, og i 2019 ble de kåret til Norges raskest voksende teknologibedrift av Deloitte. Groven berømmer finansieringsrådgivers Eides hjelp og støtte i Innovasjon Norge.
– Bente Rød Eide er som en streng mor for oss, som vil vårt beste og er krevende på den rette måten. Det skal hun ha skryt for. Vi har alltid lyst til å imponere Bente, og vise at hun ikke tok feil av oss, sier han.
I løpet av årene har Innovasjon Norge kunnet sende Futurehome-gründerne på kompetanseprogrammer verden rundt. I tillegg har tekgründerne deltatt i innovasjonskonkurranser i både Storbritannia og Sør-Korea.
­– Vi fikk støtte fra Innovasjon Norges kontor i Sør-Korea da vi deltok i en konkurranse for innvoasjonsselskaper. Der fikk vi vist frem tjenestene våre for Korea Telekom og se hva de hadde laget av smarthus-løsninger. Det var ikke noe bedre enn det vi hadde laget, så de ble litt skuffet, ler Groven.
Hjelper å være naiv
­Løsningene deres er allerede lansert i Norden, og gjennom Elkjøp selger de enkle «gjør det selv»-pakker. Slik skal alle kunne klare å sette opp tjenestene på egenhånd.
– Det blir som å sette opp en internett-router, med en enkel forklaring. Jeg har brukt moren min som testobjekt noen ganger. Om hun på 70 år klarer det, så kan alle klare det, ler Groven.
Men salgs- og markedssjefen medgir at medvinden i seilene for bedriften deres ikke har kommet av seg selv, og er glad for at barndomskompisene gikk blåøyde inn i prosessen.
– Det tar noen år med slit før det først løsner, så det hjalp å være ung og naiv og tro at alt er mulig. Hadde vi hatt mer erfaring, hadde vi sikkert tenkt at det aldri kom til å gå, sier Groven.
","
 
"
https://www.innovasjonnorge.no/no/tjenester/kundehistorier/2020/shipshave/,Shipshaves nye teknologi gjør det mulig å rense skrog på skip i fart. Takket være støtte fra Innovasjon Norge er de klare til å gå på markedet allerede i 2020.,"Stavanger-bedriften Shipshave står bak en ny oppfinnelse innen skipsfart. De har laget en rensemekanisme for groe, altså levende biologisk materiale som har samlet seg på skipskrog.
Til nå har man vært nødt til å rense skipene mens de har ligget i havn, men med teknologien til Shipshave kan man «barbere» bort groe i fart. Det sparer shipping-industrien for kostnader, CO2-utslipp og forurensing av havneområder.
Kundeansvarlig i Innovasjon Norge, Sigurd Urdal, har stor tro på både teknologien og selskapet. Det er det flere grunner til.
– Dette er en litt low-tech og smart idé, som løser et stort problem. Samtidig bruker de norsk marin kompetanse på en god måte. De skal ikke bare redde miljøet, men skape arbeidsplasser også. Dermed tikket de av mange av boksene våre, sier Urdal.
Stor miljøeffekt
Shipshave ble startet i 2019 og har snart fire ansatte. Med støtte fra Innovasjon Norges miljøteknologiordning, og god respons fra shipping-industrien, er de klare til å lansere produktet på markedet allerede i 2020, kun 18 måneder etter de begynte å jobbe på teknologien.
– En havn er egentlig det verste stedet du kan rense et skip for groe, fordi invaderende arter kan spre seg og ødelegge for annet liv. Hvis du derimot kvitter deg med det når du er på åpent hav vil det synke til bunns og dø, forteller Rune Freyer, gründeren bak Shipshave.
Setter en ny internasjonal standard
Gründeren er tydelig på at potensialet i teknologien er stort og kan prege hele industrien. I første omgang satser de på langfart, altså større skip som går mellom kontinentene, som for eksempel tankere, containerskip og cruisefartøy.
– Ambisjonen er at dette skal bli den nye internasjonale standarden for rensing av groe, noe som vil føre til enorme reduksjoner i utslipp. Jeg tror denne teknologien alene kan redusere like mye CO2 som det Norge årlig slipper ut, sier Freyer.
Responsen i markedet har så langt vært fantastisk. – Rederiene er veldig positive, og støtten fra Innovasjon Norge er viktig for oss nå som vi er i produktutviklingsfasen, blant annet fordi det har gitt oss risikoavlastning på et tidlig tidspunkt. De har i tillegg vært en god sparringspartner, og vi er svært takknemlig for all hjelpen vi har fått, sier Freyer.",Kontorer som har bidrattRogaland
https://www.innovasjonnorge.no/no/tjenester/kundehistorier/2020/envir/,I tett samarbeid med Innovasjon Norge har Envir utviklet en innovativ løsning som renser skadet jord og sender den tilbake i kretsløpet. Nå skal jordmasser over hele Europa gjenbrukes.,"– I dag er det begrenset tilgang på dyrkbar jord, i tillegg finnes det ingen effektiv løsning for gjenbruk. Samtidig er det flere tusen tonn jord fra byggeplasser, parker, skianlegg og liknende som må byttes ut fordi den inneholder ulovlige eller uønskede arter. Dette er svært kostbart og lite bærekraftig, sier Terje Norevik, partner og ansvarlig for prosjektet i Envir.
Med banebrytende og miljøvennlige dampteknologi renser Envir skadet jord for frø, røtter, snegler, egg og levende organismer, gjør den dyrkbar og sender den tilbake i kretsløpet.
Løser globalt problem
Tim Genge fra Innovasjon Norge mener Envir har funnet løsningen på et globalt problem.
– Sløsing av jord er et stort, uløst problem. Klarer vi å bruke jord på en mer produktiv og bærekraftig måte enn vi gjør i dag vil det ha enorme effekter på samfunnet.
Envirs innovative løsning kan bli en essensiell brikke for å redusere klimautslipp og skape rene byer. Genge understreker bedriftens globale muligheter.
– Det er ingen tvil om at Envirs nye rensesystem har stort potensial både på nasjonalt, europeisk og globalt nivå. Sammen med Innovasjon Norge og internasjonale samarbeidspartnere er jeg sikker på at vi vil se anlegget på byggeplasser og industriområder i hele verden, sier han.
Høy markedsetterspørsel
Prosjektet har betydelige miljø- og samfunnseffekter, og er i tråd med EUs miljøhandlingsprogram. Dette, i kombinasjon med at gjenbrukt jord er rimeligere å kjøpe inn, skaper stor begeistring i næringslivet og byområder.
– Bymiljøetaten i Bergen er en av mange som har vist stor interesse for løsningen vår. De etterspør dyrkbar jord til nye prosjekter og må i flere tilfeller bytte ut skadet jord fra parker, idrettsanlegg eller boligområder. Med vår løsning kan de bruke resirkulert jord, eller rense jorden og sende den tilbake der den kom fra. Slik kan Bergen by bli grønnere og mer bærekraftig, forteller Norevik i Envir.
Rensesystemet skal være ferdig allerede i april 2020. Norevik understreker at dette ikke hadde vært mulig uten støtten fra Innovasjon Norge.
– Innovasjon Norge har vært en avgjørende partner for oss siden oppstart. De har bidratt med løpende rådgivning, kurs og tilskudd fra Miljøteknologiordningen. Som gründerbedrift med bare tre år i markedet har de vært svært viktige for den raske fremgangen i prosjektet. 
Tar sats i Europa
Innovasjon Norge har også vært en viktig sparringspartner på temaer som merkevarebygging, markedstilpasning og verdiskaping i et internasjonalt perspektiv. Nå er Bergen-bedriften godt skodd for å styrke sin internasjonale satsing.
– Vi har blant annet fått hjelp til å få innpass i krevende markeder som Nederland, Tyskland og Danmark. Med hjelp fra Innovasjon Norge har vi ambisjoner om å kvalifisere oss til støtte fra EIC Accelerator for å nå ut til enda flere, utdyper Norevik.
EIC Accelerator er en del av EUs finansieringsprogram for forskning og innovasjon. Norske små og mellomstore bedrifter, med markedsskapende innovasjonsprosjekter og stort potensial for å vokse internasjonalt, kan søke om finansiering til utvikling og kommersialisering av sitt prosjekt. Innovasjon Norge bistår i søknadsprosessen.",Kontorer som har bidrattVestlandDanmark
https://www.innovasjonnorge.no/no/tjenester/kundehistorier/2020/mazemap/,"Fra NTNU til New Zealand: MazeMaps digitale karttjeneste har hjulpet studenter og pasienter å finne frem til riktig rom i store bygg i snart et tiår. Nå sikter selskapet seg inn på hotellbransjen, med god hjelp av Innovasjon Norge.","Selskapet tilbyr innendørs navigasjon til universiteter, sykehus og kontorbygg, med mål om å gjøre hverdagen enklere for brukerne. Man kan enkelt benytte seg av den digitale veiviseren ved å plotte inn romnummeret på MazeMap, enten på mobilen eller pc-en.
På grunn av ideens enorme kommersielle potensial har de på få år etablert en global tilstedeværelse og ser stadig etter nye bruksområder. Selskapets store vekst har vært godt hjulpet i gang av Innovasjon Norge, som tilbød etablerertilskudd, innovasjonskontrakter og innovasjonslån for flere millioner kroner.
– Det er stor interesse for det vi leverer. Vi skaper entusiasme for produktene, og brukerne liker løsningene våre, forteller Thomas Jelle, gründer og administrerende direktør i MazeMap.
Kontorer over hele verden
Det hele startet i 2012, med et ønske om å gjøre hverdagen til studentene på NTNU lettere gjennom å løse et ganske vanlig problem.
De fleste eksisterende karttjenester tar deg nemlig til riktig adresse, men hva hjelper vel det når målet ditt er en spesifikk forelesningssal på et stort campusområde? Løsningen ble MazeMap, som hjelper brukere å navigere inne i bygninger.
- Vi startet med å følge og kartlegge hverdagen til én student. Nå er vi 40 ansatte som hjelper halvannen million brukere å finne frem. I dag jobber vi med noen av verdens største virksomheter, som Expedia, Gartner, Shell, Ericsson og Cambridge University, sier Jelle.  
Selskapet har kontorer i California, Australia, Italia og Ukraina, men hovedkontoret er fremdeles i Trondheim.
Sparer samfunnet tid og penger
For Innovasjon Norge har det vært viktig at de er en nyskapende bedrift med stort markedspotensial, som kan tilby en fremtidsrettet løsning med rom for å vokse innenfor ulike sektorer.
- MazeMap sin teknologi kan spare samfunnet for store kostnader ved at folk lettere finner frem. Det er for eksempel omlag 200 000 timer i året der pasienter ikke møter opp til avtalt tid på sykehusene i Norge. Det kan MazeMap gjør noe med, sier Hans Fredrik Emdal, seniorrådgiver i Innovasjon Norge Trøndelag.
Mål om en milliard brukere
Nå jobber bedriften med å finne nye bruksområder for teknologien sin, med bistand fra Innovasjon Norge. Selskapet har nemlig sikret seg 7,1 millioner i delfinansiering via innovasjonskontraktordningen.
– Hotellbransjen er et nytt marked for oss. Vi jobber med en pilotkunde for å utvikle en ny og spennende løsning, som vi snart kan si mer om, avslører Thomas Jelle.
Ambisjonene til MazeMap matcher suksessen de allerede har oppnådd. Selskapet eksporterer allerede til nærmere 40 land, hvor USA, New Zealand og Australia er blant de viktigste markedene. Målet videre er å hjelpe en milliard brukere å finne fram til riktig sted, over hele verden.
","
 
"
https://www.innovasjonnorge.no/no/tjenester/kundehistorier/2020/podbike/,Greentech-selskapet Podbike har utviklet et helt nytt fremkomstmiddel som skal gjøre det enklere å velge miljøvennlig transport. Med midler og ekspertise fra Innovasjon Norge kan drømmen om å revolusjonere markedet for persontransport bli virkelighet. ,"Selskapet har utviklet den nye el-sykkelen med støtte fra Miljøteknologiordningen til Innovasjon Norge, en ordning som skal bidra til å realisere ny og miljøvennlig teknologi. Et krav for å motta slik støtte er at prosjektet gir varig verdiskaping for samfunnet. Seniorrådgiver Rune Nærland i Innovasjon Norge mener Podbike, med sitt høye miljø- og vekstpotensial, passer ordningen som hånd i hanske.
- Selskapet har en tydelig bærekraftprofil som indirekte kan bidra til både å senke utslippene av klimagasser og bedre folkehelsen. Dette har vært en viktig grunn til at vi ønsket å satse så kraftig på prosjektet, forklarer Nærland.
Bare syv prosent bruker sykkel
- Om vi skal redusere global oppvarming, er vi avhengige av lavere klimagassutslipp fra biler. Norge ønsker å være et foregangsland i det grønne skiftet, likevel bruker bare syv prosent av den norske befolkningen sykkel som daglig transportmiddel. Undersøkelser viser også at 60 prosent av all daglig transport med bil er på under fem kilometer, sier Janet Usken, markedsansvarlig i Podbike.
Usken har derimot forståelse for at mange velger bort tohjulingen. Ideen kom nemlig da selskapets grunnlegger, Per Hassel Sørensen, havnet i en stygg sykkelulykke der han ble påkjørt av en bil. Det var tøft å komme seg tilbake på sykkelen i ettertid, og han forsto at han trengte et tryggere alternativ dersom han skulle velge bort bilen.
- Per opplevde fire hjul som langt tryggere og mer stabilt på veien, og derfor bestemte vi oss for å satse på det. For å tåle bakker måtte fremkomstmiddelet i tillegg ha el-assistanse, utdyper Usken. 
Banebrytende miljøteknologi
Støtten fra Innovasjon Norge har de brukt på en kompromissløs videreutvikling av el-sykkelen.
− Anerkjennelsen og støtten fra Innovasjon Norge har helt klart vært viktig for oss. Podbike er et lite og innovativt greentech-selskap som har sterkt fokus på bærekraft. Med tanke på hvilken retning samfunnet utvikler seg i, er timingen for produktet vårt veldig god, og vi trenger all den drahjelp vi kan få for å lykkes, utdyper Usken.
Først Europa, så verden
Selv om Podbike er en liten bedrift, har de globale ambisjoner. Den største interessen for produktet har kommet utenfra Norge, og allerede nå er 90 prosent av bedriftens forhåndsbestillinger fra utlandet. Planen er å rulle ut Podbike til hele kontinentet. Også her har støtten fra Innovasjon Norge vært viktig. 
- Som et norsk firma som ønsker å satse utenfor landegrensene er det godt å ha Innovasjon Norge med sine internasjonale kontorer med på laget. Det tyske kontoret har blant annet hjulpet oss med kontakter inn mot potensielle leverandører og partnere, i tillegg har vi fått hjelp med å utvikle forretningsmodellen vår, forteller Usken.
Forhåndsolgt for 100 millioner
Det europeiske markedet for elektriske sykler er i sterk vekst, og den forventede salgsverdien i Europa i 2025, bare for el-sykler, er på rundt 18 milliarder Euro. Podbikes mål er å ta betydelig markedsandeler, og de er på god vei.
Nesten 2000 personer har allerede forhåndsbestilt el-sykler, og med en kommunisert utsalgspris som begynner på 50 000 kroner, kan de forvente en fremtidig inntekt på 100 millioner kroner. Podbike lanseres i det europeiske markedet i løpet av 2021.- Det har vært en helt ekstrem interesse for Podbike, og flere har tatt turen helt fra Tyskland for å komme innom lokalene våre i håp om å få se den nye el-sykkelen. Vi har bygd opp en lojal og engasjert kundebase som er veldig interessert i den videre utviklingen. Alt dette lover godt for lansering, sier Usken.
 
","
 "
https://www.innovasjonnorge.no/no/tjenester/kundehistorier/2020/nordic-unmanned/,"Nordic Unmanned overvåker europeiske kyster og norsk infrastruktur med sine droneløsninger. Nå skal selskapet, med Innovasjon Norge i ryggen, satse både i Norden og Europa.","I 2014 bestemte en kompisgjeng seg for å leve ut dronedrømmen. Siden den gang har de inngått en historisk droneavtale med EUs maritime myndighet, EMSA, og overvåker kyster i europeiske land, blant annet i Spania og Frankrike. I tillegg har de signert kontrakter med store norske aktører som Bane NOR og Statnett. Med et nylig oppkjøp i bagasjen, posisjonerer selskapet seg som en fremtidig leverandør til nasjonale og internasjonale militærstyrker.
– Offentlige sektorer som politi og forsvar begynner å bli modne for å ta i bruk droner, og vi er stolte av å kunne tilby solid miljøovervåkning og analyser for myndighetene, sier Knut Roar Wiig, grunnlegger og daglig leder i Nordic Unmanned.
Internasjonal støtte
Sandnes-bedriften har hatt sterk medvind de siste årene, og fra 2016 til 2017 økte de omsetningen med rundt 300 prosent. Innovasjon Norge har fulgt Nordic Unmanned siden start, og bidratt med vekstfinansering, rådgivning og innovasjonslån. Nå hjelper de selskapet med å ta steget ut i Europa og bli den foretrukne droneleverandøren for det offentlige. 
– Med støtte fra Innovasjon Norge har vi vokst som selskap, og det har blitt mulig for oss å inngå kontrakter med store internasjonale aktører. Vi har også flere spennende prosjekter på gang, blant annet med føderalt politi i Tyskland. Med Innovasjon Norge på laget tør vi å satse stort, forteller Wiig.
Seniorrådgiver John Morten Storflor og resten av Innovasjon Norge Rogaland har stor tro på selskapet.
– Nordic Unmanned består av et kompetent og energisk team som har vist god teknisk og kommersiell gjennomføringsevne, og de retter seg mot et internasjonalt marked som forventes å vokse fremover. I tillegg har selskapet vært flinke til å ta i bruk alle virkemidler som Innovasjon Norge har å tilby, forklarer han.
Service som konkurransefortrinn
Nordic Unmanned produserer store og avanserte droner. I tillegg tilbyr de miljøovervåkning, data og analyse av terreng og bebyggelse tilpasset kundens behov. Det er et konkurransefortrinn, mener Wiig:
– Det som skiller oss fra våre konkurrenter er at vi både er droneoperatør og datainnsamler, i tillegg til å være droneleverandør med teknisk ansvar for kunder som ønsker å fly dronen selv. For å skape et levedyktig dronemarked i Europa, må vi kunne levere teknologien, og tilby gode løsninger på kundenes problemer.
Spår tidobling på fem år
Selskapet har nærmere 30 ansatte, fordelt på kontorer i Sandnes, Fornebu, Frankfurt og Athen, og de er på god vei til å nå drømmen om å bli Europas ledende droneleverandør. Innen fem år ønsker de å omsette for én milliard norske kroner.
– Med en ordrereserve på 50 millioner i 2020, ser det ut til at vi tredobler omsetningen vår i år. Uten å røpe for mye ser fremtiden svært lys, i hvert fall etter denne koronaperioden vi er inne i. Vi satser på å tidoble omsetningen de neste fem årene, avslutter Wiig.",Kontorer som har bidrattRogalandVestlandArktisTysklandStorbritanniaCanada
https://www.innovasjonnorge.no/no/tjenester/kundehistorier/2020/minimeis/,"Minimeis er historien om tre fedre som ville gi barna sine den perfekte utsikten til verden; fra toppen av sine skuldre. I dag selges MiniMeis, en bæremeis til å ha på skuldrene, til barn i over 148 land. ","De tre gründerne bak ideen kan i dag skue ut over en bedrift med 15 ansatte og en økning i omsetning på 1500 prosent i løpet av ett år. I fjor ble selskapet også kåret til en av ""Topp 100 innovasjoner i 2019"" av selveste Time Magazine.
Innovasjon Norge i New York har jobbet tett med bedriften i denne fasen.
- Vi er veldig takknemlig for støtten vi har fått fra Innovasjon Norge hele veien. Både økonomisk, men spesielt for kompetansen de har gitt oss på nøkkelområder. Uten Innovasjon Norge hadde vi ikke stått der vi står i dag, og måtte kanskje solgt mesteparten av eierskapet til utlandet på et tidlig tidspunkt. Spesielt Entrepreneurial Marketing programmet i New York har en god del av æren for at salget eksploderte i 2019, sier Tarjei Espolin Johnson, en av gründerne bak Minimeis.
En eksplosiv vekst
Minimeis deltok fra september 2018 til juni 2019 på Entrepreneurial Marketing programmet i New York (EMNY). Dette er et intensivt kompetanseprogram for oppstartsbedrifter som har fått aksept i markedet, har kapital og er klare for å satse og vokse i nye markeder. Gjennom felles seminarer og individuell oppfølging gir programmet bedrifter innsikt i metoder, egenskaper og verktøy for at selskapet skal vokse og konkurrere globalt.
EMNY hjalp Minimeis med å rigge selskapet for internasjonal skalering, som muliggjorde for den eksplosive økningen i salg og vekst de siste årene. Selskapet har gått fra en omsetning på to millioner kroner i 2018 til en omsetning på 150 millioner i 2020. I løpet av 2021 forventer selskapet en omsetning på mellom 250 til 300 millioner kroner og vil lansere flere nye produkter gjennom året. I tillegg står en større Asia-satsing på programmet etter en vellykket testperiode i høst.
- Minimeis arbeidet veldig metodisk under hele EMNY-programmet, har forbedret techstack, infrastruktur, produksjon og logistikk, justert sin posisjonering og historie, samt bygget en veldig effektiv DTC (direct to consumer)-kanal. Den kraftige veksten vi ser nå er ytterst velfortjent, sier Ola Forsstrom-Olsson, markedsrådgiver i New York.
 
","
 
"
https://www.innovasjonnorge.no/no/tjenester/kundehistorier/2020/my-voice/,"Om noen få år kommer stemmen din til å erstatte bilnøkler, passord og kodebrikken i nettbanken. Det mener gründerne i teknologibedriften My Voice. Med Innovasjon Norge i ryggen lanserer de nå sin første løsning for stemmestyring i det nordiske markedet - og snart står verden for tur.","– Stemmen er et av de mest unike og karakteristiske særtrekkene vi mennesker har. Med stemmebiometri utvikler vi en sikker og nøyaktig løsning for å forhindre identitetstyveri verden over, sier Nikola Andelić, grunnlegger av My Voice.
For Andelić startet eventyret i 2017 da han oppdaget den børsnoterte seriegründeren Ivar Line på LinkedIn. Med en felles brennende interesse for stemmeteknologi, gründerånd og god kjemi fra første stund, ble My Voice grunnlagt. I dag virkeliggjør de visjonen sin om å gjøre stemmen til det siste brukergrensesnittet fra hovedkontoret i London.
Stemmen som passord
My Voice har siden oppstarten hatt medvind og en bratt læringskurve, med spennende samarbeid på tvers av geografi og sektorer. Innovasjon Norge har bidratt som sparringpartner og med finansiell støtte gjennom en innovasjonskontrakt, og på den måten gjort det mulig for selskapet å gjennomføre et pilotprosjekt med en av Nordens største banker.
– Med god hjelp fra Innovasjon Norge kan vi endelig teste og demonstrere stemmeteknologien vår i et nordisk marked, og hjelpe bankkunder med effektiv og trygg legitimering over telefon. Vi vil gjøre stemmen til ditt nye passord, forteller Andelić.
Finansieringsrådgiver i Innovasjon Norge, Bente Rød Eide, mener en innovasjonskontrakt kan være en god løsning for bedrifter som My Voice.
– My Voice har hatt internasjonale ambisjoner fra dag én, og både kontoret vårt i Rogaland og flere internasjonale kontorer har vært diskusjonspartnere for dem på veien. Med innovasjonskontrakten får de ikke bare kapital, men også et forpliktende samarbeid med en svært god referansekunde, forklarer hun.
Blir en enhjørning
My Voice er sammensatt av verdensledende forskere, ingeniører og seriegründere. Selskapet har hatt to oppkjøpstilbud de har takket nei til, og er allerede på god vei til å nå målet om å bli en såkalt enhjørning, som innebærer at teknologiselskapet verdsettes til én milliard amerikanske dollar. For å oppnå dette understreker Andelić hvor viktig det er å finne de riktige menneskene. Samtidig spiller forskning en vesentlig rolle for selskapets suksess.
– Helt fra start har Dr. David Horowitz, ekspert og forsker på stemmebiometri fra MIT, vært en vesentlig del av selskapets utvikling, og når vi ansetter flere forskere er jeg sikker på at vi har en fordel blant våre konkurrenter, sier Andelić.
På spørsmål om hvem konkurrentene er, svarer Andelić at de ikke kan utelukke tech-giganter som Google og Amazon. Han mener likevel det er rom for vekst blant mindre selskaper i dagens marked.
– Vårt produkt er mer snevert og unikt, og vi skiller oss ut ved å ha bygd på en teknologi som tar mindre plass enn løsningene vi ser på markedet i dag. I tillegg utvikler vi en teknologi som gjenkjenner hvem som snakker, uavhengig av dialekt, kjønn og sinnstilstand - og ikke bare hva som blir sagt.
Åpner mot verdensmarkeder
Finansbransjen, bilindustrien og smarthus er hovedsegmentene My Voice retter seg mot, og de er allerede kommet langt i forhandlinger med de største selskapene i verden, blant annet Sony, Samsung og Huawei.
– Vi har internasjonale ambisjoner, og vi ser for oss at vi innen tre år har ansatte i både Oslo, London, Paris, USA og Asia. Det er viktig for oss å kommunisere at vi er en norsk startup, og at Innovasjon Norge har vært en viktig bidragsyter og hjulpet oss med å ta steget ut i verden, sier Andelić.",Kontorer som har bidrattRogalandFrankrike
https://www.innovasjonnorge.no/no/tjenester/kundehistorier/2020/7sense-products/,"7Sense Products leverer sensorløsninger for å overvåke mat under produksjon og lagring. Dataene kan brukes til å redusere svinn, spare vann og beskytte avlinger.","Sensorene overvåker kritiske perioder av en bondes hverdag, som for eksempel langtidslagring av grønnsaker om vinteren eller vanning om sommeren. Sensordataene overføres trådløst til en overvåkingsplattform på bondens mobiltelefon med forskjellige varslingsfunksjoner. Når systemet varsler at noe er galt, har bonden dermed et handlingsgrunnlag. Ett eksempel er at sensorer på vanningsvogner kan måle trykkfall, noe som gir bonden en tydelig indikasjon på en lekkasje. Sanntidsinformasjonen gjør det tryggere å sette i gang vanningsanlegget om sommeren.
Internasjonal satsing
Selskapet har etablert seg som en seriøs leverandør til norsk landbruk. De overvåker 200 gårder og deltar i flere nasjonale forskningsprosjekter. Deres siste landbruksprodukt kommuniserer på NB-IoT (NarrowBand Internet of Things), en ny teknologistandard som kobler objekter til internett på steder som er vanskelig tilgjengelig. Produktet har fått mye nasjonal og internasjonal oppmerksomhet sammen med Telia og Huawei, blant annet fordi dette var Nordens første kommersielle produkt som kommuniserte på den nye standarden - og verdens første landbruksprodukt som gjorde det!
Selskapet satser stort i Norge sammen med distributøren Grønt Maskin, som eies 100 prosent av Felleskjøpet. De skal tilby alle deres løsninger innenfor landbruk. Norske bønder er det viktigste markedet, men bedriften er på vei ut i verden og jobber for tiden med Sverige, Storbritannia og Frankrike.
Selv om hovedsatsingen er landbruket, jobber 7Sense Products også mot andre markedsområder. De overvåker blant annet kommunale vann- og avløpskummer, inneklima og trefukt i bygg for å nevne noe.
- Selskapet er en viktig del av elektronikk-miljøet i Vestfold og Telemark. De bidrar til verdiskaping i området og det grønne skiftet gjennom utvikling av «smarte» løsninger for ulike industrier. Selskapet er svært aktive med tanke på internasjonalisering og deltar på viktige teknologi-arenaer, sier Stein Bøe, seniorrådgiver i Innovasjon Norge Vestfold og Telemark.
Uvurderlig klyngeprogram
Ifølge Max J. Tangen, som er administrerende direktør i 7Sense Products, har samarbeidet i teknologiklyngen Electronic Coast vært uvurderlig. Det samme sier han om samarbeidet med Innovasjon Norge, interesseorganisasjoner innenfor landbruket og forskningsinstitusjoner som Universitetet i Sør-Norge, Norsk institutt for bioøkonomi, Nofima og Sintef.
- Vi har fått midler til flere av våre innovasjoner gjennom klyngeprogrammet, og har hatt svært god drahjelp av Innovasjon Norges landbrukssatsing. Hjelpen har blant annet ført til økt synlighet gjennom deltakelse på World Agritech Innovation Summit i London, åpningen av The Explorer under Greentech Festival i Berlin og statsbesøk til Chile. Innovasjon Norge har betydd og betyr mye for oss, forteller Tangen.
Han legger til at de nå er i avslutningsfasen av et agritech-program som er finansiert av Innovasjon Norge. I 15 måneder har de jobbet med innovasjon og bærekraftige løsninger med fokus på landbruk og teknologi sammen med selskaper som Findmy og Globus. I tillegg har de nettopp avsluttet et Designdrevet Innovasjonsprosjekt, som drives og finansieres av Design og arkitektur Norge (DOGA) i samarbeid med blant andre Innovasjon Norge.
 
","
 
"
https://www.innovasjonnorge.no/no/tjenester/kundehistorier/2020/epiguard/,I løpet av få år har medtech-selskapet EpiGuard gått fra å være en liten startup til å ta internasjonale markeder.,"Det Fredrikstad-baserte selskapet ble startet i 2015 av en gruppe leger fra Oslo Universitetssykehus. Sammen med Inven2, Eker Group og Hansen Protection, har EpiGuard utviklet EpiShuttle, et helt nytt medisinsk transportsystem for svært smittsomme pasienter.
Beskytter omgivelsene og redder liv
– Vi har basert oss på kompetansen til en rekke kliniske eksperter fra Oslo Universitetssykehus som har førstehåndserfaring i å tilby avansert behandling og transport av pasienter med svært smittsomme sykdommer som Ebola, Fridtjof Heyerdahl, CEO.
Innovasjon Norge har fulgt selskapet siden begynnelsen. Vi har bidratt med finansiell støtte og rådgivning, inkludert innovasjonskontrakt, bistand i forbindelse med søknaden til EUs Horisont 2020, analyser av internasjonale markeder, partnersøk og oppfølging. Flere deler av organisasjonen har vært involvert, deriblant EU-teamet, Eksportsenteret, Oslo-kontoret og flere av våre utekontorer.
EpiGuard har mottatt 2,5 millioner Euro fra Horisont 2020. Pengene brukes blant annet til å få markedstilgang i Kina og å utvikle USA-markedet ytterligere. I tillegg inngår midlene i arbeidet med å utvikle en avansert renseløsning for EpiShuttle-systemet.
Delegasjon til Singapore
Innovasjon Norges kontor i Singapore arbeidet tett med EpiGuard og andre deltakere i en health tech-delegasjon til landet i 2019.
Under besøket presenterte selskapet sin EpiShuttle-teknologi for ledelsen ved Singapores to største sykehus. I etterkant organiserte Singapore-kontoret en tur til Norge for sykehusene, der ledelsen fikk se teknologien i bruk på norske sykehus.
EpiGuard har i etterkant solgt to eksemplarer av sin EpiShuttle til disse sykehusene, og teknologien brukes i dag ved tilfeller av svært smittsomme sykdommer.
Se sak om EpiGuard i Shifter
 
","
 
 
"
https://www.innovasjonnorge.no/no/tjenester/kundehistorier/2020/waister/,Waister har utviklet en maskin for å tørke våtorganisk avfall. Det er besparende for kunden og mer miljøvennlig. Nå jobber selskapet for å vokse mer i Norge og verden.,"Selskapet betrakter våtorganisk avfall som en av verdens største miljøutfordringer, og synes det er svært givende å være med på å løse dette. Innovasjon Norge har støttet både videreutvikling og anvendelse av teknologien.
- Vi har fått støtte fra Innovasjon Norge til et nytt produkt som skal lanseres i 2021. Det er neste generasjon energieffektiv tørketeknologi for vått avfall. Denne teknologien vil redusere strømforbruket til en Waister-enhet med opptil 70 prosent, noe som gjør løsningen mer konkurransedyktig i markeder der strømkostnadene er høye, sier administrerende direktør i Waister, Jarl Spandow.
Han forteller at all støtte fra Innovasjon Norge har bidratt til å utvikle teknologien i riktig retning. Selskapet har fått flere tjenester innen rådgivning og finansiering, samt deltatt på eksportprogrammet Global Growth. I det videre arbeidet vil Innovasjon Norges utekontorer bli betydningsfulle sparringpartnere.
- Det er helt klart en utfordring for oss at ulike markeder har forskjellige krav og nasjonale regler angående håndtering av våtorganisk avfall, sier Spandow. 
Energirike råvarer
Håndtering og logistikk relatert til vått matavfall er ofte krevende. Hyppig innhenting og behov for spesialkjøretøy er en side av det. At avfallet lukter er en annen. Det er også ønskelig å gjenvinne mest mulig av energien på en bærekraftig måte, men det er vanskelig siden det våte avfallet har så lav brennverdi.
Den innovative og patenterte tørketeknologien til Waister trekker vannet ut av matavfallet på stedet der det er. Resultatet er at volum og vekt reduseres med 75-80 prosent. I tillegg blir avfallet omgjort til energirike råvarer som er ideelle for blant annet biogassproduksjon, fôr- og gjødselprodukter eller som brennstoff i forbrenningsanlegg.
Tre markedssegmenter
Selskapet har med suksess pilotert den avanserte tørkemaskinen i tre markedssegmenter, hvor de nå har installasjoner.
Det ene er matavfall i hotell-, restaurant- og cateringbransjen. Tørkeprosessen minsker volumet og reduserer behovet for avfallshenting. Og bonusen er at prosessen omdanner avfallet til et tørt og luktfritt produkt.
Det andre segmentet er slam fra havbruksnæringen. Oppdrettsnæringen har en betydelig utfordring med håndtering av fiskeslam og forventer skjerpede krav fra myndigheter i fremtiden. Tørkeprosessen gir et sluttprodukt som kan brukes til biogjødsel og biogass.
Det tredje er rester av korn og gjær i forbindelse med ølbrygging på bryggerier. Tørkeprosessen gir et rent og energirikt sluttprodukt som kan inngå som råvare i matproduksjon eller kraftfôrproduksjon.",Kontorer som har bidrattVestfold og TelemarkStorbritanniaTysklandPolenUSAKina
https://www.innovasjonnorge.no/no/tjenester/kundehistorier/2020/cryogenetics/,"Cryogenetics har utviklet en metode for å fryse og lagre avlsmateriale til fiskeoppdrett. Teknologiselskapet er ledende innen feltet, og selger sine produkter og tjenester til blant annet Canada, Chile og USA.","Innovasjon Norge har bidratt både i etableringen og utviklingen av selskapet. Først med etablerertilskudd, deretter med Innovasjonskontrakter og lånefinansiering. En låneordning i samarbeid med selskapets lokale bank gjorde det mulig å satse internasjonalt på et tidlig tidspunkt.
- For Cryogenetics har finansniseringen fra Innovasjon Norge vært helt avgjørende for vår konkurranseposisjon. Tidlig etablering av våre tjenester i det globale markedet har vært avgjørende for å etablere oss før konkurrentene kom på banen. Kundene er vant til å kjøpe en service fra oss og går ikke lett over til konkurrenten som selger utstyr, sier administrerende direktør i Cryogenetics, Eli Sætersmoen.
 
","
Eksporterer til hele verden
Hamar-bedriften har utviklet teknologien kryokonservering, som gjør det mulig å fryse ned spermier fra hannfisk, kalt melke, for å tine for reproduksjon når det er ønskelig. Cryogenetics har utviklet kompetanse på reproduksjon av de kommersielt viktigste fiskeartene. Teknologien muliggjør å reprodusere de sunneste individene, og bidrar dermed til en mer effektiv matproduksjon med mindre bruk av medisiner.
Selskapet er i vekst og har en høy andel eksport. Fra Hamar betjenes det europeiske markedet, og de har egne laboratorier for frysing og lagring i Canada og Chile. Cryogenetics har jobbet seg til en unik posisjon og utvikler en teknologi som har betydning for både havbruksnæringen, myndigheter som vil bevare truede arter og aktører innenfor den medisinske vitenskapen.
- Selskapet har høy kompetanse innen sitt område, og de har tatt en global posisjon når det gjelder bruk av frossen melke til befruktning av fisk. De driver et utstrakt utviklingsarbeid, blant annet ved å benytte teknologien for nye marine arter og kan dermed ekspandere i nye internasjonale markeder, forteller Ole-Andreas Smette, spesialrådgiver i Innovasjon Norge.
Deltatt på våre vekstprogrammer
Flere av Innovasjon Norges utekontorer har bidratt med rådgivning og partnersøk. For Cryogenetics har en kobling mot relevante aktører vært viktig for å få et internasjonalt nettverk og ta en global posisjon. Selskapet har også deltatt på to kompetanseprogrammer for vekst.
- Nettverket vi fikk innledningsvis gjennom Innovasjon Norge har vært avgjørende for oss. Det er stor forskjell på å være en liten aktør ute i den store verden alene, og det å ha med seg Innovasjon Norge som introduserer deg til nyttige kontakter. Mange av forbindelsene vi fikk i starten arbeider vi også med i dag, sier Sætersmoen.
Selskapet, som er medlem av Norges ledende bioteknologiklynge NCE Heidner Biocluster, utvikler stadig sitt produkt- og tjenestespekter. De jobber med å forbedre reproduksjonsevnen til flere arter ved å forske på lagring av melke, evaluering av melkekvalitet og testing av kjønn. Løsningene er et resultat av årelangt og solid forskningsarbeid, der det meste utføres på hovedkontoret og -laboratoriet i Hamar.
"
https://www.innovasjonnorge.no/no/tjenester/kundehistorier/2020/aspit/,Med finansiering og rådgivning fra Innovasjon Norge har Aspit utviklet en ny nasjonal løsning for bilder og videoer i elektroniske pasientjournaler.,"Aspit Envision er en tjeneste for å lagre og dele medisinske bilder og videoer. Helsepersonell kan sende innhold tatt med medisinske apparater eller mobil-appen trådløst og sikkert til journalen. Tjenesten, som ble lansert høsten 2019, er ikke avgrenset til journalsystemene som selskapet tilbyr fra før, men kan integreres med andre journalsystem eller brukes alene.
- Med midler fra Innovasjon Norge har vi raskere fått utvikle den funksjonaliteten vi ønsker. I tillegg har dere gitt oss mye nyttig informasjon, og invitert oss på relevante seminarer for produktutvikling og internasjonalisering. Vi har deltatt på flere av disse, og føler at det har gjort oss mer forberedt på å møte markeder utenfor Norge, sier markedsansvarlig i Aspit, David Berger.
Vekst i verden
Seljord-selskapet har en nasjonal kontrakt med Direktoratet for e-helse, og Berger mener flere av løsningene deres kan gjøre det bra i andre markeder også.
- Vi ser at plattformen som er etablert i Norge, kan ha et stort potensial i andre land og ser derfor konkret på Skandinavia, Storbritannia og USA. Det er mange muligheter for å innovere videre, skape ny funksjonalitet og nye tjenester for eksempel innen deling av bilder, kunstig intelligens, beslutningsstøtte og integrasjoner. Vi har spennende produktutvikling og flere vekstmuligheter foran oss, understreker han.
Forbedre og forenkle
Å etablere løsninger som helsebransjen kan samle seg om å satse på er utfordrende. Aspit hadde gjort seg mange tanker om dette da Direktoratet for e-helse lyste ut en konsesjonskontrakt.
- En av hovedoppgavene deres er å realisere og forvalte digitale løsninger som forbedrer og forenkler helse- og omsorgssektoren. Vårt system er svært brukervennlig og løser konkrete utfordringer med medisinske bilder de har i dag. Brukerne får tilgang til funksjonalitet som tidligere kun var forbeholdt store klinikk-kjeder eller sykehus. Det er med på å skape et enklere helse-Norge, understreker Berger.",Kontorer som har bidrattVestfold og TelemarkOslo VikenUSA
https://www.innovasjonnorge.no/no/tjenester/kundehistorier/2020/globus-ai/,Gründerselskapet Globus AI vil gjøre verden bedre ved å kombinere kunstig intelligens med myke verdier. Nå revolusjonerer de omsorgssektoren i Norge og internasjonalt med en såkalt smart bemanningsassistent.,"Med mye god hjelp gjennom kapital og kompetanse fra Innovasjon Norge, har selskapet gått fra visjon til sterk vekst på få år. De har blant annet fått støtte gjennom mentorordningen, kommersialiseringstilskudd og innovasjonskontrakt, samt gjennomført markedsavklaringer.
– Deres største prosjekt hittil er en smart bemanningsassistent for helsevesenet. I tett samarbeid med Nordens største helsebemanningsbyrå, Dedicare AB, har de gjennom innovasjonskontrakten, perfeksjonert en AI-løsning som matcher menneskers kompetanse med rett jobb, forteller Bente Rød Eide, finansieringsrådgiver i Innovasjon Norge Rogaland.
Samarbeid mellom Russland og Norge
Teknologiselskapet kom i kontakt med Innovasjon Norge allerede i 2017. Da bestod Globus AI av fire smarte hoder fra Stavanger, Oslo og Russland, som sammen hadde en sterk visjon om å bruke kompetansen sin på teknologi og AI for å forbedre livskvalitet.
– Globus AI er et svært spennende selskap å jobbe med, og vi ser et enormt potensial i løsningene deres. Teamet er faglig sterke, har god kompetanse og lang erfaring både teknisk og forretningsmessig, sier Rød Eide.
Ligner på Netflix-algoritme
– I helsesektoren så vi at behovet for å få riktig folk på rett plass, og utnytte menneskers fulle potensial, kan være med å redde liv, forteller Helge Bjorland, medgrunnlegger og CEO i Globus AI.
Han forklarer at bemanningsassistenten fungerer litt som Netflix, som anbefaler deg filmer og serier basert på preferansene dine. Når bestillinger kommer inn til bemanningsbyrået, matcher assistenten automatisk jobbene opp mot menneskene i systemet.
– I motsetning til andre lignende løsninger, der personer kan falle ut fordi filtrene ikke plukker opp all relevant data, har vi laget et AI-verktøy som i tillegg fokuserer på de myke kvalitetene. Gjennom kunstig intelligens og maskinlæring baserer bemanningsassistenten anbefalingene sine på arbeidshistorikken til personen.
Rett person på rett plass
Hvordan og når på døgnet folk svarer og hvilke jobber de vanligvis takker ja til, sier ifølge Bjorland mye om hvem de er, hvilken familiesituasjon de er i og preferansene deres. Og når rett person er på rett plass, skaper det positive ringvirkninger både for enkeltpersonen og samfunnet.
– De blir mer fornøyde, har lavere sykefravær og gjør en bedre jobb. Det igjen påvirker de rundt dem, som pasientene, kollegaene, samfunnet og familien deres, utdyper Bjorland.
Satser internasjonalt
Globus AI vokser hele tiden og har i dag har de sju lokalt ansatte i Stavanger og Oslo, i tillegg til 25 andre spredt på flere steder. Kundelisten er allerede lang. I tillegg til innovasjonskontrakten med Dedicare AB, jobber de med andre helsebemanningsbyråer, kommuner og Laerdal Medical.
– Det at et så stort selskap som Laerdal Medical stolte på oss og ga oss oppdrag, har hatt mye å si for utviklingen vår. I dag hjelper vi dem med AI som forbedrer kvaliteten på produktene de tilbyr i USA, sier Bjorland.
Nå er planen å gå enda bredere ut globalt og ikke minst å utvide tjenesten til andre omsorgssektorer.
– Det finnes enormt mange ideelle organisasjoner, skoler og barnehager som også er avhengig av å matche riktig person med riktig plass. I år er derfor planen å hente inn mer penger fra investorer, slik at vi kan øke salgstakten og satse i markeder utenfor Norden også, sier Bjorland.
Rød Eide understreker at Globus AI har Innovasjon Norge i ryggen hele veien.
– Globus AI et vekstselskap med store internasjonale planer, og akkurat nå er de i dialog med internasjonaliseringsrådgivere i Innovasjon Norge Rogaland, slik at de kan hjelpe dem med denne utviklingen. Vi ønsker å være til stede for dem hele veien, avslutter Rød Eide.",Kontorer som har bidrattRogaland
https://www.innovasjonnorge.no/no/tjenester/kundehistorier/2020/dualog/,"Fra Tromsø til Tokyo: Et strategisk partnerskap mellom Tromsø-bedriften Dualog og et av verdens største rederi, japanske NYK shipping, har resultert i en langsiktig industriell forsknings- og utviklingsavtale.","Avtalen omfatter utvikling av nye produkter og tjenester for å styrke NYK sine digitale løsninger om bord. I prosjektet med Dualog starter man med en «testgruppe» på 50 skip, for så å rulle ut til hele NYK sin flåte på om lag 800 skip. Som en følge av utviklingsarbeidet, som etter planen skal vare til slutten av 2021, vil Dualog få en ny og forbedret portefølje.
Flere innovasjonskontrakter
Kommersielle havgående skip har nå tilgang til mer båndbredde enn før. Tromsø-bedriften tilbyr en maritim digital plattform og tjenester som sikrer at internett-, e-post- og skytjenester fungerer pålitelig og sikkert ombord på skip – og mellom skip og land. Dette hjelper kapteinene med tilgang til oppdaterte værmeldinger, drivstoffestimater og en rekke andre nyttige data, samt mulighet til akuttmedisinsk hjelp.
Dualog har hatt prosjektsamarbeid med tilskudd fra Innovasjon Norge i flere omganger siden oppstarten i 1994. Bedriften har også hatt et langvarig og godt samarbeid med Innovasjon Norges kontorer i Singapore og Tokyo.
- For en teknologibedrift som oss er dette viktige virkemidler for å kunne jobbe med utvikling langt ute i markedet. Vi har vært særlig fornøyd med kundestyrte innovasjonskontrakter og tilskudd til internasjonalisering. Det er krevende å vinne frem i dette markedet, og vi har hatt stor glede av den risikodelingen Innovasjon Norge har vært med på, forteller Morten Lind-Olsen, CEO i Dualog.
 
","
Cyberriskostyring blir obligatorisk
Verdens handelsflåte vokser, og det samme gjør etterspørselen etter frakttjenester, ifølge FNs gjennomgang av sjøtransport. Siden skipsindustrien til enhver tid trenger å holde kontakten og stadig møter nye rapporterings- og sikkerhetskrav, vil sikre og effektive kommunikasjonstjenester om bord på skip bli stadig mer ettertraktet. 
Når det gjelder datautveksling mellom skip og land, har cybersikkerhet fått økende betydning for NYK. Overvåking og beskyttelse av trafikken er også avgjørende når det gjelder overholdelse av internasjonale retningslinjer. Det er allerede avgjort i IMO Maritime Safety Committee at cyberrisikostyring ombord på skip blir obligatorisk fra 1. januar 2021.
Internasjonal suksess
Siden 1994 har Dualog installert systemet sitt på mer enn 3 500 skip over hele verden. De har blant annet lykkes fordi de har hatt et sterkt fokus på tilstedeværelse i markedet og på å forstå kundenes behov. Selskapet har kontorer i Tromsø, Oslo, København, Liverpool, Athen, Dubai og Singapore.
- Dualog har hele tiden hatt ambisjoner om vekst, og de har hatt et klart mål og en tydelig strategi for sin utvikling. I sum har de gjort mange av de tingene som kjennetegner de bedriftene som lykkes, sier kundeansvarlig i Innovasjon Norge, Inger E. Haug.
"
https://www.innovasjonnorge.no/no/tjenester/kundehistorier/2020/minuendo/,Med SINTEF-basert teknologi har Minuendo klart å få mer penger enn de søkte om fra EU. De er et eksempel en svært konkurransedyktig bedrift på den europeiske arenaen.,"Med et tilskudd på 10 millioner kroner og et tilbud om 30 millioner kroner i egenkapital, var selskapet et av de første som nådde opp i konkurransen om å både få egenkapital og tilskudd gjennom EUs akseleratorprogram, European Innovation Council Accelerator. Som et forberedende tiltak før vurderingen av ekspertpanelet i Brüssel, hjalp Innovasjon Norge selskapet med å finjustere investorpresentasjonen deres på relevante aspekter.
– Å ha Innovasjon Norge som sparringspartner og døråpner i pitcheprosessen har vært en uvurderlig hjelp for oss. Vi hadde ikke klart oss så godt i den europeiske konkurransen uten deres hjelp. Den økonomiske støtten vil gjøre det mulig å gjøre produktet klart for lansering på markedet i løpet av 2021, sier administrerende direktør i Minuendo, Stian Aldrin.
Han leder teamet, som med lang erfaring fra akustikk, hørselsvern og produktutvikling, lager intelligente hørselsvern tiltenkt både forbrukere og profesjonelle, som musikere og arbeidere i byggebransjen. Produktet har fått stor oppmerksomhet internasjonalt.
Internasjonale planer
Siden Europa har felles regulering for hørselsvern, er det naturlig for selskapet å starte her. Planen er å satse på Nord-Europa 2022-2023, Sentral- og Sør-Europa 2024-2025 og Øst-Europa i 2026.
- Det er en stor fordel at forskriftene er like i de ulike landene, og i tillegg ser man en del kulturlikheter i forhold til helse, miljø og sikkerhet på arbeidsplassen, sier Aldrin.
Ifølge World Health Organisation (WHO) er støy den nest største helsefaren i miljøet etter luftkvalitet. Spesielt i bransjer som bygg og anlegg, olje og gass, gruvebedrift og jernbanearbeid er arbeidere svært utsatt. Det er estimert at 600 millioner mennesker i verden utsettes for støy på arbeidsplassen daglig.
I sektorer som landbruk, skogbruk, transport, underholdning og forsvaret er også arbeidere utsatt. Fra 2026 kommer Minuendo til å rette fokus mot disse områdene og samtidig satse på geografiske områder som har den høyeste industrielle aktiviteten – som USA, Japan, Sør-Korea, Kina og India.
Hørselvernet varsler brukeren
Minuendos produkt for anleggsbransjen har to av Norges største byggefirmaer som pilotkunder: AF-gruppen og Betonmast. Hørselvernet skiller seg fra konkurrerende produkter ved at det er små og enkle ørepropper istedenfor store og isolerende klokker.
Proppene slipper gjennom kritiske lyder som er viktige å få med seg, samtidig som de skjermer hørselen fra skadelige og høye lyder. Hørselsvernet vil selv varsle brukeren om når man står i fare for å skade hørselen og burde bruke vern. Man vil ikke oppleve at lyder forvrenges eller at man isoleres fra omverdenen. ",Kontorer som har bidrattOslo VikenTyskland
https://www.innovasjonnorge.no/no/tjenester/kundehistorier/2020/applied-autonomy/,"Applied Autonomy leverer kunnskap og tjenester for bærekraftig autonom transport. - Støtten fra Innovasjon Norge har vært en forutsetning for vår vekst, sier administrerende direktør Olav Madland.","I 2017 fikk han idéen til styringssystemer for autonome kjøretøy. Siden han mente at det var veldig viktig å få på plass et godt økosystem for å videreutvikle idéen kontaktet han industriselskapene i Kongsberg ved Kongsberg Innovasjon og Kongsberg kommune som begge ble med på prosjektet. Selskapet har nå fått mye erfaring med å pilotere og teste autonome kjøretøy.
Applied Autonomy eies i dag av Kongsberg Innovasjon, Olav Madland og Vy. Kundene deres er byer, kommuner, fylkeskommuner og transportleverandører.
- Selskapets ambisjon er å bidra til utvikling av fremtidens transportsystemer, med mål om lavere utslipp og bedre fremkommelighet og sikkerhet. Applied Autonomy er en «early mover», og det er foreløpig ingen som vet hvilke løsninger som vil bli akseptert av marked og myndigheter. Men de er et anerkjent kompetansemiljø nasjonalt og internasjonalt, og en sentral aktør i flere utviklingsprosjekter med internasjonale partnere, forteller finansieringsrådgiver Britt Haraldsen i Innovasjon Norge Oslo Viken.
Viktige virkemidler
Innovasjon Norges tjenester har gitt tilgang på kompetanse, nettverk og kapital, som har gjort det mulig for selskapet å teste løsningene i piloter. Madland forteller at den økonomiske støtten på 2,4 millioner gjennom Miljøteknologiordningen har vært en forutsetning for å ta risikoen det er å innovere. 
- Samarbeidet har hjulpet oss til å få på plass flere av kontraktene med kommunene der vi har pilotbrukere. Innovasjon Norge kan verifisere idéen, finansiere den og gi oss en anskaffelsesmetodikk. Vi setter stor pris på en slik sparringpartner. De har gitt oss trygghet og motivasjon til å fortsette, og fungert som en døråpner i vårt utviklingsarbeid, forteller Madland.
Først Europa, så verden
Autonome kjøretøy kalles en «game changer» for mobilitet i byene, noe som gir Kongsberg-selskapet globale muligheter og gode fremtidsutsikter. De har få direkte konkurrenter og et tydelig fokus på bærekraft. Nylig ble de valgt ut til Nordic Cleantech Open - et program som støtter og fremskynder veksten av miljøvennlige produkter og tjenester.
Fra 2018 til 2019 vokste Applied Autonomy fra sju til elleve millioner kroner i omsetning. I 2020 ansetter de fire personer til. Målet for 2020 er 30 prosent vekst og tilsvarende for neste år. De har ambisiøse planer og ønsker å vokse mer enn organisk.
- Vi vil gjerne ha store prosjekter med noen få aktører. Vi har en EU-søknad til Horisont 2020 inne med forskningsmiljøet Cerema og en annen aktør. Vi ser gjerne også utenfor Europa, for eksempel til USA, Kina og Sør-Korea, men vil gjerne bygge opp noen gode referanser før vi tar steget utenfor Europa, sier Madland.
Eksportmuligheter med Global Growth
Hvert år tilbyr Innovasjon Norge eksportprogrammer for å hjelpe etablerte bedrifter med salg i internasjonale markeder. Programmet består av forberedende kurs hjemme, og samlinger i aktuelle markeder ute. 
- Da vi deltok på Innovasjon Norges Global Growth-program i USA knyttet vi noen viktige kontakter og fikk muligheter vi aldri ville fått på egen hånd, sier Madland.
Det samme skjedde da de deltok på Nordic EV Summit i Oslo i 2019. Der fikk de kontakt med et amerikansk firma som eier alle de gamle bensinstasjonene i New York og som trengte hjelp til å finne ut hva de skal gjøre med dem.
Applied Autonomy har også flere samarbeidsprosjekter i Europa. Ett prosjekt er i Østerrike med Universitetet i Salzburg og et transportselskap, der kontrakten for utleie av autonome kjøretøy nettopp er forlenget. Et annet samarbeid er med en industriklynge i Toulouse hvor EasyMile, Renault og PSA group er med. Dette har ført til at de franske partnerne anbefaler aktører i Belgia og Nederland å bruke Applied Autonomy. Aktørene vurderer nå om de er modne nok for løsningene.",Kontorer som har bidrattOslo VikenVestfold og TelemarkUSAFrankrikeTyskland
https://www.innovasjonnorge.no/no/tjenester/kundehistorier/2020/ecoonline/,"Med støtte fra Innovasjon Norge har EcoOnline utviklet en programvareløsning for å redusere bruken av farlige kjemikalier. Nå skal de skape sunnere, tryggere og mer bærekraftige arbeidsplasser over hele Europa.","Bruk av farlige kjemikalier er et økende problem i samfunnet, og en stor belastning for både mennesker og miljø. Den nye programvaren fra EcoOnline hjelper selskaper å finne mindre skadelige alternativer, som svarer på kravene i norsk lov og internasjonalt regelverk.
–  I dag bruker nesten halvparten av våre kunder stoffer som er registrert som så farlige at de bør forbys. Vårt nye verktøy gjør det lett å sammenligne kjemikalier og finne fornuftige alternativ. På sikt vil verktøyet gjøre dette automatisk, forklarer Tormod Mikalsen Nedreberg, ansvarlig for prosjektet i EcoOnline.
Ny teknologi innen kunstig intelligens
Innovasjon Norge har vært en aktiv støttespiller i utviklingen av produktet og har bidratt finansielt med tilskudd til utvikling av miljøteknologi. Dette har gitt selskapet mange positive synergieffekter.
– Uten Innovasjon Norge hadde det tatt mye lengre tid å omsette innovativ teknologi til konkrete løsninger. I tillegg har støtten gitt oss mulighet til å bruke ressurser på å utvikle ny teknologi innen kunstig intelligens og maskinlæring. Dette er viktige områder for oss fremover, sier Nedreberg.
Bærekraftig verdiskaping
I tillegg til den umiddelbare økonomiske gevinsten det gir å redusere skadelig stoffer, er det et konkurransefortrinn å jobbe proaktivt for å skape trygge arbeidsplasser og redusere miljøavtrykket.
– Forbrukere og interesseorganisasjoner forventer en strengere praksis enn hva lovverket kan gi. Derfor er bedrifters omdømme sårbart hvis uhell som påvirker miljø eller mennesker oppstår. Dette skaper økt etterspørsel etter verktøy som kan hjelpe bedriftene med å imøtekomme holdningene som dominerer i markedet, forklarer Nedreberg.
I stor vekst
I takt med økt fokus på helse, miljø og sikkerhet (HMS) og kjemikalietrygghet, opplever EcoOnline stor vekst. Med en omsetning på rundt 200 millioner i 2019, 250 kloke hoder fra Norge, Sverige, Finland, Irland og Storbritannia og over 6000 kunder i 80 ulike bransjer, er selskapet godt rustet for ytterligere internasjonal vekst.
– Takket være Innovasjon Norge er vi ett steg nærmere vår visjon om å bli Europas største og mest foretrukne leverandør av HMS-programvare. I fremtiden har vi også ambisjoner om å inkludere andre programvareløsninger for et utvidet HMS-kvalitetssystem. Derfor må vi belage oss på tøff internasjonal konkurranse i årene som kommer. Det nye verktøyet vil gi oss et fortrinn, understreker Nedreberg.
Randi Egge Husby i Innovasjon Norge har stor tro på bedriftens mål om å bli en av Europas ledende på sitt felt.
– EcoOnlines styrke er ansatte med høy faglig kompetanse, et godt nettverk og klare mål. De jobber strategisk og er gode på å utvikle løsninger som kundene etterspør. Med dette nye verktøyet er jeg sikker på at selskapet kan hevde seg i et tøft internasjonalt marked, og jeg gleder meg til å følge deres reise videre.",Kontorer som har bidrattVestfold og TelemarkFinlandPolenTysklandUSA
https://www.innovasjonnorge.no/no/tjenester/kundehistorier/2020/brim-holding/,"Brim Explorer har jobbet målrettet med en hybridelektrisk sightseeingbåt, som de håper vil sette en ny standard for båtturisme. Nå er den i drift i Tromsø og Lofoten.","Gründerne Agnes Árnadóttir og Espen Larsen-Hakkebo hadde begge erfaring fra båtturisme og ønsket å designe sin egen sightseeingbåt med elektrisk drivlinje. De ønsket å bidra til å dytte reiselivsnæringen i en grønnere retning ved å ta i bruk tilgjengelig miljøteknologi.
Resultatet ble Brim – en katamaran som er 24 meter lang og 11 meter bred med en kapasitet på 146 gjester inkludert et mannskap på fire. Den har en batteripakke på hele 800 kilowattimer, noe som tilsvarer omtrent 10 Tesla-batterier. Båten er nå i drift med turer fra Tromsø om vinteren og Lofoten om sommeren.
Finansiering fra Innovasjon Norge
Brim har en prislapp på 48 millioner kroner. Den er finansiert med egenkapital, kapital fra venner, familie og andre interesserte, tilskudd fra ENOVA, lån fra DNB og lån fra Innovasjon Norge. I tillegg har investeringsselskapet Longship, som nå satser på turistnæringen i Nord-Norge, kjøpt seg inn i morselskapet Brim Holding.
- Tilliten og lånet vi fikk fra Innovasjon Norge var avgjørende for oss, som utfordrere både i den maritime næringen og innen turisme. Dette bidro igjen til at banken ble med på finansieringen. Tilskuddet til kommersialisering i oppstartsfasen hjalp oss med å utvikle merkevaren vår og å nå ut i markedet, sier medgründer i Brim Explorer, Larsen-Hakkebo.
Krav til miljø og bærekraft
Turister er i økende grad bevisst sitt klimaavtrykk og etterspør produkter der opplevelse og bærekraft går hånd-i-hånd. Brim imøtekommer dette behovet.
- Helt fra vårt første møte har gründerne vist engasjement og ståpåvilje, og de har hatt en urokkelig tro på prosjektet. I bunnen ligger en genuin interesse og krav til miljø og bærekraft. De har også vist at de kan bygge nettverk, få med samarbeidsparter og investorer, og få inn komplementær kompetanse i selskapet og i styret, sier kundeansvarlig i Innovasjon Norge, Tove Forså, og legger til at selskapet er et eksempel til etterfølgelse for andre i reiselivsnæringen.
Opplevelser i verdensklasse
Båten er designet ut fra opplevelsesperspektivet. Den går utrolig stille, forstyrrer ikke dyrelivet og forurenser naturen mye mindre. Båten har panoramautsikt i alle retninger, og er tilrettelagt for at gjestene skal nyte omgivelsene og inntrykkene.
- Vi har tre skjermer med livesending av hva som skjer under havoverflaten ved hjelp av undervannsdrone fra norske BlueEye Robotics. I møtet med hvaler bruker vi hydrofoner for å spille av hvalens sang, forteller Árnadóttir.
Allerede under bygging fikk selskapet mye oppmerksomhet, og interessen fra inn- og utland ble ikke mindre etter at båten ble ferdig. Det har gitt gründerne tro på at det er mulig å satse videre. Byggingen av båt nummer to, Bard, er i gang og den skal være klar våren 2020. Båten skal ha sightseeingturer med utgangspunkt i Longyearbyen om sommeren, mye takket være en 100-millionerskontrakt med Hurtigruten Svalbard.
– Vår ambisjon er å fortsette å utvikle fremtidens turistbåter og utvide driften til nye destinasjoner. Ved å skape arktiske opplevelser i verdensklasse - i naturen og på lag med naturen - håper vi å bidra til å heve kvaliteten i næringen og samtidig bevise at det lønner seg å investere i bærekraft, sier gründerduoen.",Kontorer som har bidrattArktis
https://www.innovasjonnorge.no/no/tjenester/kundehistorier/2020/saga-robotics/,"Saga Robotics har laget landbruksroboten Thorvald, som kan konfigureres til å utføre en rekke oppgaver i landbruket. Finansiering fra Innovasjon Norge har gitt bedriften økonomisk støtte og hjelp til å kommersialisere produktet.","Fleksibel landbruksrobot
Saga Robotics’ autonome robot, Thorvald, kan operere under varierte forhold og løse en rekke oppgaver på en gård. Roboten kan for eksempel forhindre utbrudd av sopp i bær, frukt eller druer ved å utføre UV-behandling om natten. Uten slik behandling reduseres utbyttet gjerne med 5 til 20 prosent, så teknologien fører til en direkte øking i avling i tillegg til at man unngår bruk av kjemikalier. I motsetning til mennesker lider ikke Thorvald under nattarbeid eller langvarig eksponering for UV-lys. Roboten er også kostnadseffektiv og dekker et stort område, ofte en hel gård, med ett enkelt sett med lamper.
Thorvald kan også monteres med autonome presisjonssprøyter og mekaniske ugresslukere som kun er rettet mot ugress og ikke planter. Dette reduserer bruken av ugressmidler og avrenning i vannveier, noe som resulterer i sunnere og bedre mat. Dessuten kan Thorvald erstatte tunge maskiner som komprimerer jord og reduserer avlingene med 9 til 12 prosent. Roboten er lett og skader ikke jorden på samme måte som andre jodbruksmaskiner. Døgnet rundt samler Thorvald inn data, og hjelper bonden med å analysere og optimalisere produksjonen.
Avgjørende støtte fra Innovasjon Norge
Bedriften har mottatt kommersialiseringstilskudd og innovasjonslån av Innovasjon Norge. Innovasjonslån er et tilbud som kan brukes både til kommersialisering av nye løsninger, styrking av arbeidskapitalen, vekst og internasjonalisering. Kommersialiseringstilskudd gir vi til innovative prosjekter med betydelig vekstpotensial i det internasjonale markedet, eller som bidrar til et omstillingsdyktig næringsliv i distriktene.
- Midlene vi fikk fra Innovasjon Norge kom i en tidlig fase. På et så tidlig stadium, der man kun tester ut ulike konsepter og er langt fra å ha et kommersielt produkt, er det vanskelig å hente midler. De første kommersielle robotene ble bygget med innovasjonslån fra Innovasjon Norge. Dette var selvsagt et viktig vendepunkt for oss, da disse midlene på mange måter var utløsende for at vi kom i kommersiell drift, forteller daglig leder i Saga Robotics, Pål Johan From.
Finansieringen bidro til å øke aktivitetsnivået og utvikle roboten for å bevise at den hadde et potensiale til å revolusjonere landbruket. Nå har selskapet kommet så langt at de ser etter markedsmuligheter utenfor Norge.
- I denne prosessen er Innovasjon Norge en viktig støttespiller som kan hjelpe oss inn i nye markeder, og som kan bidra med lokalkunnskap og tilrettelegging, sier From.
Verdensomspennende markedspotensial
Til tross for å være verdens største næring, har ikke landbruket vært gjennom like omveltende teknologiske endringer som andre næringer. Landbruket verden over har derfor et stort behov for teknologiske løsninger som kan effektivisere eksisterende oppgaver, og utføre oppgaver som hittil har vært umulige bare med menneskelig arbeidskraft. Med et stort antall repeterende oppgaver i kontrollerte miljøer er landbruket ekstremt godt egnet for autonome robotløsninger. Dette betyr store muligheter for bedrifter som Saga Robotics. 
From forteller at de har sett ut mot verden fra dag én.
- Landbrukssektoren i Norge er relativt liten, så vi opprettet tidlig kontorer i England fordi der hadde vi gode muligheter for vekst. Og nå ser vi at den største veksten vil komme der de neste årene. Vi ser også på USA og har en plan om å opprette et datterselskap og kontorer der også. Vi har absolutt ambisjoner om å bli et globalt selskap, forteller From.
Saga Robotics ble kåret til beste oppstartsbedrift innen matteknologi/agritek under Nordic Startup Awards i 2018. 
Bedriften ble først omtalt på The Explorer.
 
 ",Kontorer som har bidrattOslo Viken
https://www.innovasjonnorge.no/no/tjenester/kundehistorier/2020/norsun/,Med støtte fra Miljøteknologiordningen oppgraderer NorSun sitt produksjonsanlegg for silisiumskiver til solceller. Høy effektivitet og kvalitet gjør disse skivene attraktive for de mest krevende solcelleprodusentene i verden.,"I store deler av verden er solen den viktigste og sikreste kilden til fornybar energi. Norge er fattig på sol, i alle fall i vinterhalvåret, men til gjengjeld er vi rike på kunnskap og erfaring med produksjon av «wafere» – syltynne skiver av silisium som er en hovedkomponent i solceller. NorSun sine monokrystallinske silisiumskiver er anerkjent som en av de mest miljøvennlige i markedet.
Kan hevde seg i kappløpet
Produksjonen er i stor grad automatisert, og med støtte og lån fra Innovasjon Norge arbeider selskapet med å innføre teknologi som kombinerer automatisering med forbedret prosesskontroll. Dette muliggjør høyere produktivitet og lavere driftskostnader fra eksisterende utstyr, noe som er viktig i den dynamiske solindustrien.
Teknologiutviklingen går svært raskt og administrerende direktør i NorSun, Svenn Ivar Fure, forteller at Norge har mange av forutsetningene som kreves for å hevde seg i dette kappløpet.
- Det gjelder å gripe mulighetene til å vokse og forbedre oss overfor markedet og våre kunder. Vår neste målsetting er å doble selskapets produksjonskapasitet og redusere enhetskostnadene med ytterligere 35 prosent. Innovasjon Norge har vært og er en veldig viktig støttespiller i dette prosjektet og i utviklingen av vår bedrift, sier Fure.
Nøkkelrolle i avkarbonisering
Finansieringsrådgiver i Innovasjon Norge Vestland, Jan Gurvin, er glad for å se at samarbeidet gir resultater og har stor tro på framtidsutsiktene til bedriften.
- Solenergiindustrien spiller en nøkkelrolle i avkarboniseringen av verdens energiproduksjon. NorSun har et svært lavt CO2-fotavtrykk etter å ha forbedret teknologien over mange år, samt et «state-of-the-art»-produksjonsanlegg som blir drevet med fornybar vannkraft. De har fått en unik posisjon som en ledende internasjonal aktør innen produksjon av framtidsrettet fornybar energi, sier han.
NorSun har sitt hovedkontor på Skøyen i Oslo, men selve produksjonen foregår i Årdal. Med sine 230 ansatte er bedriften, ved siden av Hydro, den største private arbeidsgiveren i regionen.",Kontorer som har bidrattVestland
https://www.innovasjonnorge.no/no/tjenester/kundehistorier/2020/offshorecrew/,"Med Innovasjon Norge på laget har OffshoreCrew utviklet et digitalt verktøy for bemanning. I første omgang for å rekruttere til maritim sektor og offshore i Norge, men selskapet vokser inn i andre bransjer og markeder.","Etter å ha jobbet som Crew Manager innen olje og shipping, så Javier Zahn at prosessen med å innhente personell hadde et stort forbedringspotensial. Han startet selskapet OffshoreCrew, og utviklet en programvare for å skape synergi mellom sjøfolk som leter etter jobber og selskaper som søker etter mannskap.
Hjulpet hundrevis
Til å begynne med støttet Innovasjon Norge selskapet med tilskudd til markedsavklaring og kommersialisering. Senere fikk de finansiell risikoavlastning gjennom en innovasjonskontrakt. De inngikk et samarbeid med et rederi som manglet et rekrutteringssystem for å få kvalifiserte kandidater.
Samtidig som dette prosjektet pågikk, ble selskapet koblet med en mentor via Innovasjon Norge. Mentoren hjalp til med å bygge nettverk med investorer og andre viktige aktører.
- Innovasjon Norge har støttet oss fra dag en. Vi har hele veien hatt rådgivere som forstår problematikken. Takket være dette samarbeidet har selskapet vært i stand til å hjelpe over 1000 personer med å finne seg en ny jobb eller et vikariat i maritim næring eller offshore, sier gründer og daglig leder i OffshoreCrew, Javier Zahn.
Ny bransjer og markeder
Siden oppstarten har selskapet bygd opp en solid nasjonal posisjon, og rekrutterer i dag til de fleste norske skipsselskaper som DOF, Olympic og Siem Offhore. Men utfordringer med bemanningen er ikke unikt for denne bransjen, noe som gjør løsningen attraktiv for langt flere.
En rekke offentlige virksomheter sliter med å hente inn personell. At dette ofte skal skje på kort varsel, gjør det ekstra utfordrende. OffshoreCrew inngikk derfor en samarbeidsavtale med enkelte kommuner i Agder for å utvikle en plattform som ville effektivisere innhenting, ansettelse og plassering av vikarer for skoler og barnehager. Finansieringen av vikarplattformen ble løst gjennom et lån fra Innovasjon Norge.
- For å vokse må man ha tro på konseptet, et dedikert team og fokus på å tjene penger. Vi er nødt til å få inn penger for å dekke utgiftene, utvikle løsningen og vokse videre, understreker Zahn, og viser til at selskapet hadde en omsetning på 49 millioner kroner i 2019 – nesten en firedobling fra året før.
Internasjonal satsing
I tillegg til nye bransjer er de bevisste på å øke sin internasjonale tilstedeværelse, blant annet ved å delta på ett av Innovasjon Norges globale kompetanseprogrammer for vekst.
- Vi driver i nisjebransje, og vi er spesialister innen dette. Den jobben vi gjør for norske selskaper, kan vi gjøre for utenlandske selskaper også. Vi har en solid kundedatabase i Norge som kan vises til utenlandske kunder.
De har nylig fått kunder fra Storbritannia, og et oppdrag med å bemanne en båt for et stort rederi i Dubai. Den siste tiden har de også brukt mye tid å sette seg inn i vindmøllebransjen i Nederland og Tyskland, samt snust på oppdrettsbransjen.",Kontorer som har bidrattAgderCanada
https://www.innovasjonnorge.no/no/tjenester/kundehistorier/2020/autoagri/,Tre selskaper har gått sammen om å utvikle og produsere førerløse traktorer. Løsningen kan gjøre landbruket mer kostnadseffektivt og klimavennlig – både i Norge og verden.,"Innovasjon Norge har vært sparringpartner for AutoAgri siden oppstarten, og bidratt finansielt med tilskudd til kommersialisering og tilskudd til miljøteknologi.
- Før vi fortsetter inn i en fase med kommersiell produksjon og leveranser, er det viktig for oss å kunne teste og demonstrere teknologien i fullskala for å redusere risiko. For et såpass komplekst produkt, er dette kostnadskrevende. Uten Innovasjon Norges finansielle støtte i en tidligfase, hadde prosjektet ikke kommet dit det er i dag, sier gründer og dagligleder Jostein Sandvik i AutoAgri.
Det var Leksvik Industrimekanikk, Robotic Services og Haandfast som ble utfordret av den lokale næringshagen om å bruke kompetansen sin inn mot landbruket. I 2018 etablerte de AutoAgri. Utviklingen av førerløse traktorer skjer lokalt, med en ambisjon om regional serieproduksjon. Planen er å teste ute hos potensielle kunder fra 2021.
Samarbeid styrker selskapet
- Selskapets styrke er det unike samarbeidet mellom tre dedikerte eierselskap, med hver sin spesialkompetanse som er nødvendig for å lykkes. Prosjektet drar nytte av kompetanse utviklet mot andre markedsområder, men som nå er viktig for videreutvikling av landbruket, sier finansieringsrådgiver Torill Margrete Mevik i Innovasjon Norge Trøndelag.
I utviklingsprosessen har selskapet hatt dialog med vekst- og gründersenteret i Innovasjon Norge, og kontorene i Trondheim og Steinkjer. Selskapet og eierne bak vurderes å ha solid kompetanse og gjennomføringsevne, kombinert med respekt for den krevende prosessen de står foran.
For å vokse understreker gründeren hvor viktig det er å treffe med konseptet, samt ha tilgang til riktig og motivert kompetanse som kan ta prosjektet fra konsept til fungerende løsning.
- Vi har både løst og redusert antall hindringer på veien ved å ha en eierstruktur med riktig og komplementær kompetanse for utvikling, og hele veien ha tett dialog med markedet, sier Sandvik.
Unik traktor for fremtiden
Den førerløse traktoren er unik i kraft av å være hundre prosent autonom, ha god vektfordeling med midtmontert utstyr og et trepunkts standardfeste til eksisterende redskaper. I tillegg vil både en helelektrisk og en plug in-hybrid drivlinje være tilgjengelig på kjøretøyet.
Traktoren er mindre og lettere, og kan utføre oppgaver mer presist og fleksibelt enn en ordinær traktor. Dette gjør at små teiger fortsatt kan bli drevet, og at belastningen på jorda reduseres. Det bidrar også til at drivstoff-forbruket kan bli mer klimavennlig, og at maskinkostnadene kan reduseres. AutoAgri kan vise seg å bli viktig for fremtidens landbruk både i Norge og i ulike eksportmarked.
Stort markedspotensial
Landbruk, park og anlegg er hovedsegmentene som AutoAgri retter seg mot. Men de fleste bransjer som bruker tradisjonelle traktorer kan være et marked for produktet. I Norge ble det solgt over 3000 tradisjonelle traktorer i 2019, og i Europa er salget på 170 000 traktorer i året.
- Norske bønder er sultne på ny teknologi, og hjemmemarkedet er viktig for oss innledningsvis. Et relativt høyt lønnsnivå sammen med norsk topografi og mindre gårdsbruk, er hovedårsakene til at vi anser Norge som et godt marked å begynne, sier Sandvik, og legger til at andre deler av Europa har lignende forutsetninger.",Kontorer som har bidrattTrøndelag
https://www.innovasjonnorge.no/no/tjenester/kundehistorier/2020/ment/,"Fra Lillehammer til Lyon: Porselenproduktene til Ment blir til i en gammel skifabrikk i Lillehammer, og selges til designbyer som København, Paris og Hongkong.","Søstrene Ingvild og Sidsel Hemma stiftet selskapet Styggpent i 2012, og begynte å designe og utvikle produkter i ulike materialer som porselen, steingods og tre i fabrikken ved Gudbrandsdalslågen.
Produktene, som lanseres under merkevaren Ment, har oppnådd anerkjennelse og suksess både nasjonalt og internasjonalt. I 2018 slapp søstrene gjennom nåløyet og var med på utstilling og stand i forbindelse med Paris Design Week. Nå leveres produktene til 120 forhandlere, fra Frankrike til Hong Kong.
Oppfølging av mentor
Noe av forklaringen til Ment-suksessen kan være at søstrene tidlig fikk støtte fra Innovasjon Norge til en mentor. Ove Paulsen i SINTEF anses å være Norges eneste porselensforsker, og han delte verdifull kunnskap som blant annet førte til mindre svinn i produksjonen.
I tillegg til mentortjenesten har Innovasjon Norge bidratt med tilskudd i etableringsfasen, utvikling av en visuell identitet, strategisk posisjonering, internasjonal profilering, samt lån og tilskudd til utvidelse av produksjonen.
- Samarbeidet med Innovasjon Norge har hjulpet oss til å styrke vår merkevare og utvikle en strategi. Støtten har vært viktig og gitt oss muligheter til å satse på prosjekter vi ellers ikke kunne gjort, sier gründersøstrene.
Kompetanse i spesialdesign
Styggpent har også samarbeidet med undervannsrestauranten ""Under"" i Lindesnes om å utvikle unike serveringselementer for 18 matretter. Prosjektet fikk finansiell risikoavlastning gjennom tilskudd til innovasjonskontrakter fra Innovasjon Norge.
Planen er å selge disse produktene gjennom ulike kanaler. I tillegg skal Styggpent bruke kunnskapen inn i en metode for rask designutvikling, slik at de kan jobbe med spesialdesign ved siden av vanlig produksjon. Samarbeidsprosjektet med restauranten har gitt verdifulle erfaringer med å tilpasse en konseptuell linje for et internasjonalt marked.
 
","
 
"
https://www.innovasjonnorge.no/no/tjenester/kundehistorier/2020/codeit/,Fra Helsfyr til Hanoi: CodeIT utvikler programvare og systemløsninger for å digitalisere produksjonsprosesser. Arbeidet har fått betydelig støtte fra EU og Innovasjon Norge.,"Produktet eMRB® (electronic Manufacturing Record Book) er en skybasert løsning for å digitalisere all dokumentasjon i produksjonsprosesser. I stedet for utskrifter og manuell arkivering, blir informasjon fra ulike lokasjoner automatisk opprettet og validert i skyen. Kunden får rask tilgang til sine data og kan gjøre endringer i sanntid.
Hentet finansiering fra EU
Selskapet har mottatt 1,2 millioner euro gjennom EU-programmet Horisont 2020. Programmet støtter små og mellomstore bedrifter med internasjonale ambisjoner innen forskning og innovasjon.
Å søke om disse midlene er komplisert og tidkrevende. Innovasjon Norge er opptatt av å gjøre veien så enkel som mulig for bedriftene, og våre EU-rådgivere bistår i søknadsprosessen. Resultatene har vist at det norske næringslivet er svært konkurransedyktig på den europeiske arenaen og flere kommer seg gjennom nåløyet – slik som CodeIT.
– Effekten av pengene har vært betydelig! Vi kunne gi gass og følge opp med ressurser som hadde vært helt umulig uten EU-midlene. Fart og god timing er kritiske suksessfaktorer. Hvis vi mister tempo, legges landskapet åpent for konkurrerende løsninger og det er fare for å miste gjennomslagskraft, sier daglig leder i CodeIT, Bjørnar Torsnes.
Rådgivning i ti år
Innovasjon Norge har levert strategisk rådgivning til CodeIT gjennom ti år.
- Å ha krevende samtalepartnere hos Innovasjon Norge på seniornivå har vært avgjørende. De forstår dette med langsiktighet og stahet. Innovasjon Norge har vært viktig for oss siden den spede begynnelsen, sier Bjørnar Torsnes, daglig leder i CodeIT.
Prosessen med navnerettighetene til eMRB ble igangsatt med hjelp fra en IPR-rådgiver i Innovasjon Norge. Andre tjenester de har mottatt er lavrisikolån, etablerertilskudd og designrådgiving. Selskapet har også deltatt på kurs og programmer i regi av Innovasjon Norge, blant annet eksportprogrammet Global Growth Marine. 
- Man får mot i brystet og vett i pannen gjennom et slikt lærerikt program. Det er flinke og dedikerte folk i Innovasjon Norge som leder programmet. Jeg vil særlig fremheve lagoppstillingen i Hanoi, sier Torsnes.
Internasjonalt marked
Fra de begynte utviklingen og til produktet var merkevarebeskyttet og på markedet gikk det fire år. Etter lansering har pilene pekt oppover.
- CodeITs suksess er et resultat av over ti års bevisst arbeid. Det har vært svært viktig for oss å dokumentere at vi bygger en solid virksomhet, og en forretningsmodell som spisser seg innenfor kjerneaktivitetene. Samtidig har vi vært opptatt av å gripe nye muligheter som springer ut fra kjernevirksomheten, og utviklingen av CodeIT eMRB er en slik mulighet, forteller Torsnes.
Selskapet er godt etablert i Norden med og har et salgskontor i Vietnam. De har en klar målsetting om å vokse internasjonalt. Gjennom sin største kunde Mowi, tidligere Marine Harvest, har Oslobedriften IKT-løsninger i Skottland, Irland, Canada, Chile, Japan og USA.
Enkelt og effektivt for kunden
Programvaren er bygget på standardløsninger i åpen kildekode i stedet for skreddersøm, noe som gjør det kostnadseffektivt, enkelt å sette opp og vedlikeholde. Sikkerhetsnivået er høyt. Dermed unngår kunden å være avhengig av én totalleverandør og slipper å jobbe med systemer som ikke snakker sammen.
Idéen oppsto i grensesnittet mellom krevende kundepartnere (Tine IKT og Bestra Engineering) og CodeIT. Prosjektet fikk finansiell risikoavlastning gjennom en innovasjonskontrakt fra Innovasjon Norge.",Kontorer som har bidrattOslo VikenVietnam
https://www.innovasjonnorge.no/no/tjenester/kundehistorier/2020/imal-norge/,"Gründeren av iMAL hadde jobbet som spesialpedagog i 20 år, da hun oppdaget en ny måte å øve inn bokstaver på. Konseptet har internasjonalt potensiale.","Metoden bidrar til effektiv leseopplæring på tross av dysleksi, språkvansker eller generelle lærevansker. I 2019 kjøpte 450 skoler i Norge årslisens til produktet.
– Det tok litt tid før jeg skjønte hva dette dreide seg om, men da jeg ble presentert for markedsaksepten, innså jeg at hun har noe viktig på gang. Det er et stort samfunnsproblem som hun søker å løse. Mange unge sliter fordi de aldri har lært å lese og skrive skikkelig. Hun har fått mange tilhengere på sin vei og gjør mye riktig, sier Inger Einvik, rådgiver i Innovasjon Norge Trøndelag.
Nyttig bedriftsnettverk
Prosjektet er et godt eksempel på en distriktsbedrift som jobber inn mot det offentlige. Bedriften har fått både kompetanse og kapital fra Innovasjon Norge.
– Vi har fått avgjørende støtte og veiledning fra Innovasjon Norge. Mentorstøtten har gitt oss verdifull kunnskap gjennom kritiske faser, og bedriftsnettverket resulterte i et samarbeid som førte til at vi fikk testet en betaversjon i Sverige, forteller gründeren Regine Nagelhus.
Hun testet opplegget gjennom egen praksis før hun bestemte seg for å kommersialisere i 2015. Gjennom aktiv bruk av sosiale medier har pedagoger i hele Norge gitt tilbakemeldinger på læremidler og kurskonsept i utviklingsfasen. iMAL selger årslisenser til skoler, og sertifiserte kursledere holder opplæring.
Aktiv bruk av sosiale medier
– Min ambisjon er at elever skal lykkes med lesing og skriving fra første dag på skolen. Lyset i øynene til et barn som knekker lesekoden er bedriftens drivkraft, understreker Nagelhus.
Den gode mottakelsen i det norske markedet har gjort internasjonalisering svært interessant. Bedriften har innhentet kunnskap om nettverk og muligheter internasjonalt. I første omgang gjelder dette Sverige, Tyskland og Spania. Innovasjon Norges kontor i Sverige bisto bedriften med undersøkelser i det svenske skolemarkedet, og i 2019 var programvaren klar for dette markedet. 
Årets sosiale entreprenør
iMALog Regine Nagelhus ble kåret til Årets Sosiale Entreprenør i 2019. Prisen gis til et selskap med innovative og gode løsninger på sosiale utfordringer. Den deles ut av Ferd sosiale entreprenører, og Innovasjon Norge sitter i juryen.  
- Prispengene gir oss muligheten til å sette mer fart på markedsarbeidet i Sverige. Vi har engasjert en person som rekrutterer skoler i Sverige til å prøve iMAL. Det er nå 660 skoler som tester ut produktet. Vi ser at testingen gir samme gode effekt som vi fikk i det norske markedet, sier Nagelhus.
iMAL har doblet omsetningen hvert år siden oppstarten, og har hele tiden følere ut for nye markeder. De var blant annet en del av den nordiske paviljongen til Innovasjon Norge på festivalen Nordic Innovation House i Singapore. Dette er en festival som retter seg mot fintech, healthtech og sirkulær økonomi.",Kontorer som har bidrattTrøndelag
https://www.innovasjonnorge.no/no/tjenester/kundehistorier/2020/woodcon/,Woodcon leverer komplette bygg av massivtre til entreprenører i det nordiske markedet. På få år har selskapet vokst fra 10 millioner i årlig omsetning til over 200 millioner kroner. Siden 2019 har de vært administrator for et bedriftsnettverk støttet av Innovasjon Norge.,"Effektiv og klimavennlig byggeprosess
Woodcon er en allsidig leverandør av bygg i massivtre, eller krysslimt tre som de foretrekker å kalle det, og leverer alt fra skoler og barnehager til boligblokker, flerbrukshaller og landbruksbygg. Treet importeres fra Østerrike og fraktes til Norge, før det leveres som ferdige bygg til kunder i Norge, Sverige og Finland.
Å bygge med tre har flere positive gevinster. Ikke bare gir det et estetisk særpreg, designfrihet og et godt bomiljø; det binder også CO2 og er dermed et mer klimavennlig alternativ til å bygge i stål og betong. I tillegg går det raskt.
- I Trondheim ble ni etasjer reist på fire uker. En enebolig «lukkes» i løpet av timer. Dette gir et bygg hvor innredningsarbeidet kan starte svært raskt. Det gir også minimalt med fuktighetsproblemer, forteller medgründer i Woodcon, Terje Strand.
Seniorrådgiver for biobasert næringsliv i Innovasjon Norge, Krister Moen, bekrefter de mange fordelene med tre som bygningsmateriale.
- Med tre kan man halvere klimagassutslippene og bygge på halvparten av tiden, sammenlignet med stål- og betongbygg. Når man legger til faktorer som støy og støv, er det helt klart store helse- og klimaeffekter ved bruk av tre i bygg.
Økt fokus på bærekraft i næringen
Strand forteller at det både på bestiller- og leverandørsiden i byggenæringen har blitt et økt fokus på bærekraftige byggematerialer.
- Vi ser at folk flest er bevisste på hvilke materialer vi omgir oss med. Vi ser også oftere at det er en politisk kraft bak beslutningen om å bruke tre, og at det ofte er ungdommen som er med på å påvirke dette, sier Strand.
Også de som bruker trebyggene merker en forskjell. Tilbakemeldingene fra forbrukerne er ifølge Strand entydig positive, og går på at trebyggene har bedre inneklima og gir en forbedret livskvalitet for de som bruker dem.
- Ansatte og elever på skoler bygget i tre rapporterer at de har det bedre. I de landbruksbyggene vi har levert, observeres det også at dyrene oppfører seg bedre, er mindre syke og produserer mer. Da må det være noe med trebygget, sier Strand.
Nettverk som gir kompetanse og vekst
Woodcon administrerer i dag et nettverk av aktører som både konkurrerer og samarbeider.
- Opprettelsen av nettverket var nødvendig for å imøtekomme informasjonsønsket i næringen. Vi så et behov for deling av informasjon og kompetanseheving på bruken av krysslimt tre i bygg. Nettverket har blant annet bidratt til at flere har bestillerkompetanse på tre i bygg, og at det nå finnes et firma i Belgia som er en kopi av Woodcon. Kanskje ser vi etter hvert det samme også andre steder i verden, forteller Strand.
Innovasjon Norge har bidratt med veiledning og finansiering av nettverket, som i tillegg til Woodcon består av bedriftene Splitkon AS og Massivtre AS. 
- Vi finansierer nettverk fordi samarbeidsprosjekter gir gode resultater for bedriftene. Nettverkene skal jobbe med oppgaver som løses bedre ved samarbeid enn ved at en bedrift gjør dette alene, sier Anne Cathrine Morseth, spesialrådgiver ved Innovasjon Norge Innlandet. 
Grønn næringsutvikling
Nettverket har et vesentlig fokus på kompetanseheving på bærekraft, og det i hele verdikjeden; det vil si for leverandørene, entreprenørene, arkitektene og de som sitter på bestillersiden. Det har gitt resultater i form av økt bruk og etterspørsel etter treløsninger.
- Fra nærmest ubetydelige leveranser av massivtre for ti år tilbake, anslås leveransene i 2019 til å være nær en fordobling fra 2016. Markedsutsiktene tilsier fortsatt vekst innenfor et bredt spekter av offentlige og private byggeprosjekter. Dette er en næring som kan bidra til «grønn næringsutvikling» med vekst i norske arbeidsplasser, konkluderer Morseth.
Woodcon AS ble etablert i 2013 og bygger videre på aktiviteter startet i Massive Wood Construction. Siden den gang har selskapet, som passende nok har sin hovedadministrasjon i verdens høyeste trebygg, Mjøstårnet i Brumunddal, utviklet seg til å bli en ledende aktør innen konstruksjoner i krysslimt tre og limtre i Norge. I 2017 ble de kåret til årets gasellebedrift i Hedmark av Dagens Næringsliv.
 
",Kontorer som har bidrattInnlandet
https://www.innovasjonnorge.no/no/tjenester/kundehistorier/2020/sharebox/,"Å levere nøkler til hverandre uten å møtes, kan by på utfordringer. Sharebox har utviklet en enkel og trygg løsning, og får nå kundeforespørsler fra hele verden.","I en tid hvor koronapandemien har skapt en usikker tilværelse for mange bedrifter, har Sharebox opplevd en positiv utvikling og økt salg. De har nemlig utviklet et selvbetjent, digitalt nøkkelskap som gjør det mulig å hente og levere nøkler helt kontaktfritt. Dette løser utfordringer som kø og ventetid, og er tidsbesparende for begge parter.
Daglig leder og gründer, Arne Eivind Andersen, forteller at interessen for løsningen har vært så stor at flere må stå på venteliste. Spesielt i bil- og verkstedsbransjen har nøkkelskapet slått svært godt an.
- En rekke bilforhandlere og verkstedkjeder nasjonalt og internasjonalt er allerede på kundelisten, deriblant BMW, Toyota og Volkswagen, forteller han.
Løsningen kan integreres med kundenes systemer, og den håndterer i tillegg kommunikasjon og betaling. Med egen mobiltelefon kan bileiere som skal på service eller EU-kontroll, legge bilnøkkelen i en forsikringsgodkjent Sharebox og samtidig hente ut nøkkelen til erstatningsbilen. Bileieren får en tekstmelding på mobilen, der både verkstedfaktura og betaling med Klarna eller Vipps er få klikk unna.
 
","
Internasjonal markedsrådgivning
Innovasjon Norge har fulgt bedriften tett siden oppstarten i 2016, og har bidratt med finansiering, rådgivning og kompetanse. Selskapet har vært i kontakt med flere av Innovasjon Norges utekontor for å forstå andre markeder og vite mer om konkurrentene.
- Alle støtteordninger har vært en utløsende faktor for å få hentet inn privat kapital. Denne matchingen av kapital har antakelig vært helt avgjørende for at selskapet er kommet dit det er i dag. Vi har også deltatt på flere kompetansegivende programmer, som har gitt oss nettverk og kunnskap som er nødvendig for en effektiv og forhåpentligvis riktig internasjonal ekspansjon, sier Andersen.
De skandinaviske markedene har vært viktige for å få nyheten ut i markedet, men det er internasjonalt de store vekstmulighetene har dukket opp. Bedriften har allerede inngått kunde- og partneravtale med et større forsikringsselskap i USA, et av de ledende bilutleieselskapene i Europa og et av de største bilkonsernene i Tyskland.
Digital merkevarebygging gir resultater
Selskapet, som har hovedkontor i Arendal, jobber nå iherdig med å markedsføre og selge inn løsningen til flere bilverksteder og bilutleieselskaper.
- Det har vært en spennende reise for oss det siste året. Det første nøkkelselskapet ble sendt til Sverige for test av innbruddsikkerheten etter europeiske krav. Med kun mindre endringer fikk Sharebox godkjenningen i slutten av januar. Deretter gikk det raskt med forsikringsgodkjenning i Norge, Sverige og Danmark, forteller Andersen.
Da koronapandemien slo til, hadde Sharebox nettopp levert til de tre første verkstedene og gitt tilbud for ti millioner kroner. Til å begynne med opplevde de at alt av bestillinger stoppet opp, men i midten av mai begynte bestillingene å tikke inn igjen. Flere så raskt behovet for en løsning som gjorde det mulig å operere så normalt som mulig, men med færre fysiske kontaktpunkter.
- Nå har vi tilbud ute for 40 millioner kroner og har allerede levert til 55 bilverksteder, sier Andersen.  
Selskapet jobber stadig med utvikling, testing og lansering av digitale tjenester for å opprettholde tilgjengelighet for kundene hele døgnet, og med å bygge varige relasjoner og unike konkurransefortrinn.
"
